Günlük bülten (QNB Finansinvest)
BIST 100 Endeksi geçtiğimiz haftanın sonuna doğru alçalan trendinin üzerine yükselmesi ile yukarı yönlü trende başlamıştı. Endeks Cuma günü ise bankacılık hisseleri öncülüğünde artan alımlarla birlikte sıkışma hareketinin direnci olan 10.400 seviyesini aşarak rekor tazeleme eğilimi gösterdi. Endeks yeni haftaya da olumlu bir başlangıç yaparak yükselen trendde tarihi zirve seviyesini ileri taşıma eğilimi gösteriyor. Endeks 10.800 direncine doğru hareketlilik sergiliyor. Dolayısıyla da günü %0,9, bankacılık endeksi ise %2,3 oranında yükselişle tamamladı. Endekste 10.600 destek haline geldi. 10.600’ün üzerinde kısa vadeli yön yukarı görünüyor. Aynı zamanda bu seviyenin üzerinde yükselen trend korunuyor olacak. Buna paralel 10.600’de trade amaçlı pozisyonlar korunabilir ve trade fırsatları değerlendirilebilir. 10.800’ün üzerinde ise 10.900 ve 11.000 dirençlerine doğru yükselişin devamını görebiliriz. Bankacılık endeksi ise tahminlerimiz doğrultusunda yükselen trenddeki hareketine devam ediyor. Bankacılık endeksinde formasyon gereği 14.000 desteğinin üzerinde yükselişin ileri taşınmasını beklediğimizi belirtelim. 15.000 ise ilk planda direnç konumunda. CDS’imizin son yılların en düşük seviyesine gerilemesi’in performansı açısından pozitif. TL varlıklara yabancı ilgisi devam ediyor. Önümüzdeki dönem için kredi derecelendirme kuruluşlarından not artırım adımlarının devam etmesine yönelik beklentilerin mevcut olduğunu belirtelim. Orta vadeli olarak endekste görünümün güçlü ve yönün yukarı olduğunu düşünüyoruz. Endeksin teknik olarak içerisinde bulunduğu görünüm önümüzdeki dönemde/aylarda ara ara düzeltmeler ile yukarı yönlü seyrine devam edeceğine işaret ediyor. Hazine ve Maliye Bakanı Mehmet Şimşek, swap kısıtlamaları için önümüzdeki dönemde bu konuyu değerlendireceklerini ve tek yönlü olmak üzere uzun vadeyi öncelendirerek adım atabileceklerini açıkladı. Mehmet Şimşek, çok büyük ihtimalle kredi notumuzun yükseliş trendinde olmaya devam edeceğini ve gri listeden her halükarda çıkacağımızı belirtti. Mehmet Şimşek ayrıca yerel seçimlerden sonra son 1,5 ayda Türk lirası lehine fon akışı ve portföy değişikliği olduğunu, TCMB’nin swap hariç rezerv pozisyonun 49 milyar dolarlık iyileşme gösterdiğini ifade etti. Haftanın ajandasında; yarın akşam Fed’in toplantı tutanakları, Perşembe günü TCMB faiz kararı öne çıkıyor. Fed faizi değiştirmediği Mayıs ayı toplantısında enflasyonun %2 hedefle uyumlu bir şekilde düşüş gösterdiğine dair daha fazla güven kazanana kadar faiz indirimlerinin uygun olmayacağını belirtti. Fed Başkanı Powell faiz oranlarının beklenenden daha uzun süre yüksek kalabileceğinin sinyalini vermişti. TCMB’nin ise Nisan’da olduğu gibi %50 olan politika faiz oranını sabit bırakması bekleniyor. TCMB Başkanı Fatih Karahan olumsuz baz etkisiyle enflasyonun Mayıs’ta zirveye ulaşacağını, tepeyi %75-76 olarak gördüklerini açıklamıştı. Enflasyonda belirgin ve kalıcı bir bozulma öngörülmesi durumunda ek sıkılaşma yapmaya hazır olduklarını ifade ediyor.


100 Endeksi yükselen trend içerisinde haftaya olumlu bir seyirle başladı. Endeksin güne yukarı yönlü bir başlangıç yapmasını bekliyoruz. 10.600 desteğinin üzerinde kısa vadeli yön yukarı kalmaya devam edecek. 10.800’ün üzerinde 10.900 ve 11.000 hedef dirençler olarak takip edilebilir. 10.600’ün üzerinde trade fırsatları değerlendirilebilir görüşündeyiz. Diğer yandan ABD borsaları dün karışık kapanış gerçekleştirdi. Bu sabah Asya borsaları genel olarak artıda işlem görürken, ABD vadeli endeks kontratları yataya yakın bir görünüm sergiliyor.


İçeride kısa vadeli tahvil faizleri dün geri çekildi. Gösterge tahvil faizi %42,50’den %41,91, 10 yıllık tahvil faizi %27,62’den %27,61 seviyesine geriledi. Hazine ve Maliye Bakanlığı’nın 4 yıl vadeli, üç ayda bir kupon ödemeli, TLREF’e endeksli tahvil ihalesinde 23 milyar TL’lik teklife karşılık 11,2 milyar TL net satış gerçekleştirildi. İhalede dönemsel faiz %12,57’de oluştu. ABD tahvil faizleri kısa vadeli dip seviyelerden yukarı tepki gösteriyor. Gösterge tahvil faizinde %42,50, 10 yıllık tahvilde %28,00 destek seviyeleri olarak takip edilebilir. Son dönemde yabancıların DİBS piyasasına giriş gerçekleştirdiğini belirtelim. Türkiye’nin 5 yıllık CDS risk primi son yılların en düşük seviyelerinde görünüm sergiliyor. Son durumda 262 seviyesinde bulunuyor.


EUR/USD paritesi ABD enflasyon verilerinin ardından 1,08 seviyesinin üzerinde 1,09 direncine doğru yönelim sergiledi. Böylece paritede kısa vadeli yükselen trendde yükseliş ileri taşındı. Ancak parite gerçekleşen hızlı yükselişin ardından son durumda 1,08-1,09 bandında dengelenme eğilimi gösteriyor. 1,09 direncinin üzeri yükselişin 1,0950 olan sonraki direnç seviyesine doğru devamı için takip edilebilir. 1,08 seviyesinin güçlü bir destek haline geldiğini söyleyebiliriz. Bu seviyenin üzerinde paritede görünüm olumlu görünüyor. Dolar kuru 32,20 desteğinin altını test etse de bu seviyede yeniden destek ile karşılaşıyor. Dolayısıyla da kurun 32,20’nin altında kalıcı olması 32,00 ana desteğine yönelimi açısından önemli. 32,00 ana desteğinin altına yönelim TL’de toparlanma eğiliminin ileri taşınması için öne çıkıyor. 32,30 ve 32,40 seviyeleri direnç olarak takip edilebilir.


Petrol fiyatları kısa vadeli sıkışmasının üzerine yönelme çabası gösteriyor. Brent petrolde 82,00 dolar destek, 84,30 dolar ise direnç seviyesidir. Kısa vadeli yükselen trendde hareket eden altın ons fiyatları 2400 doların üzerine yönelmesi sonrasında rekor tazeleme eğilimi gösteriyor. Altın ons jeopolitik gelişmelerin etkisiyle 2432 dolar olan önceki zirvesini de aşarak 2450 dolar ile yeni rekor denemesinde bulundu. 2450 dolar ilk planda direnç haline geldi. 2400 dolar ana desteğinin üzerinde kısa vadeli görünüm güçlü. Altın ons önümüzdeki dönemlerde tarihi zirve seviyelerini ileri taşıma eğilimi gösterebilir. Gram altın; altın onstaki yukarı yönlü hareketle yükselen trendde 2500 TL seviyesinin üzerine yükseldi. 2470 TL desteğinin üzerinde kısa vadeli yön yukarı görünüyor. 2540 TL ve 2571 TL dirençler olarak takip edilebilir.


100 Endeksi’nde 10.600 seviyesi destek olarak izlenebilir. Ağırlıklı olarak tahvil-bono ile Eurobond yatırımı yaparak belli oranda hisse senedi riski almayı isteyen yatırımcılar ise bu dönemde değişken fonları tercih edebilir.



QNB Finansinvest
https://www.qnbfi.com/


__________________________________________________
