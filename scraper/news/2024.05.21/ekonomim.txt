First Abu Dhabi Bank'ın, Yapı Kredi'deki Koç hisselerini alma görüşmeleri ileri aşamada- Reuters
Ekonomi internet sitesinde yayınlanan habere göre; Koç Holding, sahip olduğu Yapı Kredi Bankası hisselerinin satışı için First Abu Dhabi Bank ile ileri aşama görüşmelere geçerken, konuya yakın bir kaynak fiyat konusunda sıkı pazarlık yürütüldüğünü ve anlaşma sağlanması halinde işlem büyüklüğünün 8 milyar dolar seviyelerinde olabileceğini belirtti.

Reuters'a bilgi veren konuya yakın üç kaynak görüşmelerin ileri aşamada olduğunu ifade ederken, bir kaynak Koç Grubu'nun elindeki %61.2 Yapı Kredi hissesi için yaklaşık 8.5 milyar dolar istediğini, karşı tarafın ise bunun 1 milyar dolar altında teklif verdiğini, pazarlıkların buna odaklandığını söyledi.

Konuya yakın bir diğer kaynak, şu aşamada hissedarlık anlaşması ayrıntılarının ele alındığını kaydetti.

İkinci kaynağın verdiği bilgiye göre Yapı Kredi hisselerinin yaklaşık 8 milyar dolara el değiştirmesi, bankanın tamamının 13-14 milyar dolar değerlemeye sahip olacağı anlamına geliyor.

Koç Holding ve Birleşik Arap Emirlikleri merkezli First Abu Dhabi Bank, Reuters'ın konu ile ilgili sorularına cevap vermedi.

Sözkonusu habere aşağıdaki linkten ulaşabilirsiniz:

https://www.ekonomim.com/ekonomi/reuters-duyurdu-yapi-kredi-bankasi-satiliyor-mu-haberi-744166
__________________________________________________
