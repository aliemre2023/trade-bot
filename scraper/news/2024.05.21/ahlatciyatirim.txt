BİST-100 Analizi (Ahlatcı Yatırım)
BİST-100’DE YENİ ZİRVELER GÖRÜLMEYE DEVAM EDİYOR Kısa vadeli düzeltme hareketini geçen hafta Cuma sonlandıran100’de TL bazlı yeni zirveler görülmeye devam ediyor. Yıl başından bu yana bankacılık sektörünün ön plana çıktığı borsada, son günlerdeki yükseliş hareketi ile alımların genele yayıldığını görüyoruz. Yabancı yatırım bankalarının iyimser raporları ve dövizde stabilizasyonun sağlanması ile yurtdışı portföy akımlarının yükseliş ivmesinin devamını takip ediyoruz. Ara ara düzeltmelerin hakim olduğu100’de bankacılık, holding, ulaştırma ve gıda perakende şirketlerinin öncülüğünde yükselişin devamını görebiliriz. Teknik olarak ise artan işlem hacmi ve momentumun gücünü koruduğu görülüyor. Kısa vadede olası geri çekilmelerde 10.687 seviyesini ilk destek noktası olarak takip edeceğiz. Yeni zirvelerin görüldüğü borsada ise bugün görülen 11.002 seviyesinin aşılması yükseliş hareketini pekiştirebilir.
Destek: 10.687 / 10.383 / 10.146 Direnç: 11.002 / 11.052 / 11.206

Ahlatcı Yatırım Menkul Değerler
www.ahlatciyatirim.com.tr (http://www.ahlatciyatirim.com.tr)


__________________________________________________
BİST/VİOP bülteni (Ahlatcı Yatırım)
Hazine ve Maliye Bakanı Mehmet Şimşek, katıldığı TRT Haberde önemli açıklamalarda bulundu. TCMB tarafından piyasadan döviz alınmaması durumunda Dolar TL'nin 30'un altında 20'li rakamlarda seyredebileceğini aktaran Şimşek, rezerv pozisyonlarını güçlendirmeleri gerektiğinin altını çizdi. Geçtiğimiz sene yaşanan deprem, kur , KDV artışı gibi faktörlerin devreden çıkacağını ve enflasyonun düşüş patikasına gireceğini belirtti. Bu sene sonlanacak kira artış sınırının %25 seviyesinde devam etmeyeceğini ve böyle bir sınırlamanın artık gerekmeyeceğini belirten Şimşek, Swap kısıtlaması ile ilgili vadelerine yönelik “6 ay sonrası, 1 yıl sonrasını önceliklendirerek adım atacağız” dedi. Şimşek swap kısıtlamalarının kademeli kaldırılmasına ilişkin “Hangi zamanda hangi sıralamayla hangi dozda neyi yapacağımıza program çerçevesinde karar vereceğiz” diye konuştu.
Hazine ve Maliye Bakanlığı Merkezi yönetim borç stoğu verilerini açıkladı. Geçen ay 7 trilyon 499 milyar TL olan brüt borç stoğu nisan ayında 7 trilyon 492 milyar TL oldu. Böylece sınırlıda olsa borç stok verileri gerileme gösterdi. Toplam borç stoğunun 4 trilyon 684 milyar TL’lik kısmı ise döviz cinsi borçlardan geldi.
TCMB uluslararası yatırım pozisyonu verilerini açıkladı. Buna göre yurtdışı varlıklar kalemi mart ayında %3,7 azalışla 317 milyar dolar oldu. Toplam yükümlülükler ise %3,4 artarak 634 milyar dolar seviyesinde gerçekleşti. Böylece uluslararası yatırım pozisyonu mart ayında 317,6 milyar dolar açık verdi. Portföy yatırımları ise 2023 yıl sonundan itibaren %7,2 artarak 102,8 milyar dolar oldu. Aynı dönemde, diğer yatırımlar 2023 yıl sonuna göre % 1 azalarak 356,0 milyar dolar oldu. Yurt dışı yerleşiklerin yurt içi yerleşik bankalardaki Yabancı Para mevduatı, 2023 yıl sonuna göre % 3,2 azalarak 41,8 milyar dolar, TL mevduatı yüzde 10,2 artarak 18,8 milyar doları oldu.
Hazine ve Maliye Bakanlığı’nın 4 yıl vadeli, üç ayda bir kupon ödemeli, TLREF’e endeksli tahvil ihalesinde 23 milyar TL’lik teklife karşılık 11,2 milyar TL net satış gerçekleştirildi. İhalede dönemsel faiz yüzde 12,57’de oluştu. Hazine ve Maliye Bakanlığı 4 yıl vadeli, üç ayda bir kupon ödemeli, TLREF’e endeksli tahvilde ihale öncesi piyasa yapıcılardan gelen 15,7 milyar TL’lik teklife karşılık 10 milyar TL satış gerçekleştirdi. Hazine kamuya ise 2,5 milyar TL satış yaptı.
FED başkan yardımcısı Micheal Barr ABD'deki enflasyon ve para politikasına dair açıklamalarda bulundu. İlk çeyrek gelen enflasyon verilerini hayal kırıklığı olarak nitelendiren Barr, sıkı para politikasının etkilerini görmek için daha fazla zaman gerektiğini ifade etti. Amerika'daki büyüme ve istihdam verilerinde bozulma olmadığını aktaran Barr, FED'in enflasyon ve işsizliği aynı anda düşük tutmaya yönelik hedefindeki riskleri gördüğünü aktardı. Diğer yandan FED başkan yardımcısı Philip Jefferson ise yaptığı açıklamada benzer şahinlikte konuştu. Enflasyonun istediği hızda düşmediğini belirten Jefferson "İşgücü piyasasının daha iyi bir dengeye geldiğini ve enflasyonun istediğim kadar hızlı olmasa da düştüğünü görmeye devam ettiğimiz için politika faizimizin kısıtlayıcı bölgede olduğuna inanıyorum" açıklamalarında bulundu




XU100

BİST100 önceki günü %0,90 yükseliş ile 10.739 puan seviyesinde tamamladı. Toplam işlem hacmi 122 Milyar TL oldu. Spor, mobilya ve ilaç sağlık şirketleri en çok kazandıran tarafta yer aldı.100’de görülen en düşük seviye 10.633 olurken, en yüksek 10.775 puan oldu. Teknik açıdan yükseliş hareketinin artan hacim ile desteklenmesini olumlu buluyoruz. Bugün takip edeceğimiz ilk destek seviyesi 10.657 , ilk direnç noktası ise 10.798 seviyesi olacak.

Destekler: 10.657 / 10.575 / 10.516 Dirençler: 10.798 / 10.857 / 10.939



ENDEKS 30 KONTRATI

Endeks Vadeli Kontratında önceki işlem gününü %0,35 yükseliş ile 12.192 seviyesinde tamamladı. Gün içi en düşük seviye 12.080 olur iken, en yüksek seviye olarak 12.263 puan görüldü. Teknik olarak yükselen trend içerisinde hareket eden kontratta, yükseliş ivmesinin devamı beklenebilir. Bugün için takip edeceğimiz ilk destek seviyesi 12.094 ilk direnç seviyesi ise 12.276 olarak grafikte yer alıyor.

Destekler: 12.094 / 11.996 / 11.911 Dirençler: 12.276 / 12.361 / 12.459



USDTRY VADE KONTRATI

USDTRY kontratına baktığımızda, önceki günü %0,31 düşüş ile 32,47 seviyesinde tamamladı. Gün içinde görülen en düşük seviye 32,46, en yüksek ise 32,57 seviyesiydi. Hacmin düştüğü ve göstergelerin zayıf seyrettiği kontratta yatay negatif seyirin devam etmesi beklenebilir. USDTRY kontratında takip edeceğimiz ilk destek seviyesi 32,43 , aşılması gereken ilk direnç seviyesi olarak 32,54 seviyesini takip edeceğiz.

Destekler: 32,43 / 32,39 / 32,33 Dirençler: 32,54 / 32,60 / 32,64



ONS ALTIN KONTRATI

Altın Vade Kontratı önceki işlem gününü %0,44 yükseliş ile 2.442 dolar seviyesi ile günü tamamladı. Gün içi en düşük seviye 2.424 dolar olur iken, en yüksek seviye 2.462 dolar oldu. Teknik olarak ara ara sınırlı düzeltme gördüğümüz Ons Altında, bir önceki zirve seviye olan 2.427 seviyesi destek dikkatle takip edilmelidir. Kısa vadede geçmemiz gereken ilk eşik 2.461 dolar seviyesi, ilk destek noktası ise 2.423 dolar olarak takip edilecek.
Destekler: 2.423 / 2.404 / 2.385 Dirençler: 2.461 / 2.481 / 2.500




HİSSE HABERLERİ

AHGAZ: Şirketin %51, Enerya Enerji’nin %49 oranında pay sahibi olduğu A Doğal Gaz’ın %100 bağlı ortaklığı olarak “Marmara Yalova Gaz Dağıtım A.Ş” ticaret ünvanlı ve 50.000.000 TL sermayeli ve “Marmara Çorlu Gaz Dağıtım A.Ş” ticaret ünvanlı 50.000.000 TL sermayeli iki yeni şirket kurulmuştur.
ALARK: Bağlı ortaklık olan Altek Alarko Elektrik Santralları Tesis, İşletme ve Ticaret Anonim Şirketi ile Gotion Singapore PTE. Ltd. ile Türkiye'de kurulacak ortaklık bünyesinde öncelikle elektrik depolama sistemleri montaj fabrikası ve sonrasında ikinci aşama olarak lityum iyon prizmatik pil üretimine ilişkin üretim fabrikası yatırımı için 20/05/2024 tarihinde bir ortak girişim sözleşmesi imzalanmıştır.
CVKMD: Şirketin bağlı ortaklığı Hayri Ögelman Madencilik’e ait Kütahya’da yer alan maden sahasında yürütülecek olan faaliyetler kapsamında hazırlatılan rapora göre, toplam kaynak miktarı 616.000 ton, toplam ölçülmüş rezerv miktarı ise 260.000 ton olarak hesaplanmıştır.
CVKMD: Şirketin bağlı ortaklığı Hayri Ögelman Madencilik A.Ş. Türkiye'de yerleşik bir şirket ile "Krom Cevheri Satışı" konusunda anlaşmıştır. Alınan sipariş kapsamında 31.12.2024 tarihine kadar teslim edilecek malların bugünkü fiyat üzerinden KDV dahil yaklaşık tutarı 587.000.000 Türk Lirası’dır.
OYAKC: Şirket %289 oranında bedelsiz sermaye artırımı açıkladı.
REEDR: Şirket, Finlandiya merkezli Venho ve JollaBoys firmaları arasında anlaşma yapıldı. JollaBoys tarafından Helsinki’de Avrupa’ya tanıtımı yapılan ürünün ilk parti üretimi 3.000 ve 7.000 adet rezerv şeklinde şirket tarafından yapılacak.
RYGYO: Şirketin portföyünde yer alan İstanbul Tuzla’da bulunan 17.700 m² depolama alanı "Hedef Tüketim Ürünleri Sanayi ve Dış Ticaret A.Ş."ye 1 seneliğine kiraya verilmiştir. Kiraya verilen depodan 1 senede yaklaşık 75.600.000 -TL + KDV gelir elde edilecektir.
TRILC: Şirket tarafından büyüme hedefleri ve ürün gamının çeşitlendirilmesi adına; Tablet, kapsül ve krem formunda veteriner ve tarım ilaçları üretimi, satışı ve ithalatını gerçekleştirmek amacıyla %90 bağlı ortaklığı olacak şekilde 1.000.000 TL başlangıç sermayesiyle 20.05.2024 tarihinde Türkvet Veteriner ve Tarım İlaçları A.Ş. ünvanlı bir şirket kurulmuştur

Ahlatcı Yatırım Menkul Değerler
www.ahlatciyatirim.com.tr (http://www.ahlatciyatirim.com.tr)


__________________________________________________
