Sabah Stratejisi (Ziraat Yatırım)
Veri gündemi açısından sakin geçen günde endeksi 40bin seviyesinin altına kayarak günü %0,5 oranında ekside tamamlarken, %0,65 oranında yükseliş kaydetti ve rekor seviyede günü kapattı. Bugün de piyasa etkisi sınırlı kalabilecek Fed üyelerinin açıklamaları dışında önemli bir veri akışı yok. Bu sabahki fiyatlamalara bakıldığında ise ABD vadelilerinde yatay hareketler gözleniyor. Paritelerde de genel olarak sakin bir görüntü var. Diğer yandan, Asya borsaları baskı altında. Japonya hariç MSCI Asya Pasifik endeksindeki kayıp %1'e yaklaşıyor. Yurtiçi fiyatlamalara bakıldığında; Türk Lirası varlıklara özellikle yabancı ilgisinin belirginleştiği ortamda,100 endeksi Bankacılık öncülüğünde yükseliş eğilimini haftanın ilk işlem gününde de sürdürdü.100'de dünkü kazanç %0,9 olarak gerçekleşirken, endekste 63 hisse günü artı bölgede tamamladı. Bankacılık endeksi dışında Metal ana endeksi de günün öne çıkan sektörü olurken; Bilişim, İnşaat, Gıda ve Halka Arz endeksleri negatif tarafta günü tamamladı. Şu aşamada100'de yükselişi bozabilecek bir gelişme gözlenmiyor. Teknik olarak da kısa vadeli yükseliş için biraz daha alan var gözüküyor. Bu kapsamda, Dolar bazında da önemli eşikleri aşan endekste 10.650 yakın desteği korundukça gün içerisinde 11bin civarı hedefte kalabilir. Ara direnç ise 10.850 civarında.100'ün güne ise yatay bir görüntüyle başlamasını bekliyoruz. Dün, 2023 yılına ilişkin konsolide finansal sonuçlarını göndermesi için son gündü. Birçok şirket de finansallarını açıkladı. Halihazırda açıklanmaya devam edilen ilk çeyrek finansalları önümüzdeki günlerde odakta olacak.










MAKROEKONOMİ


Yurt içinde, TUİK tarafından yayınlanan ve yurt dışına ihraç edilen ürünlerin üretici fiyat değişimlerini ölçen yurt dışı üretici fiyat endeksinin (YD-ÜFE) aylık bazda artış hızı nisan ayında %4,70'ten %1,37 seviyesine yavaşlayarak son altı ayın en düşük seviyesinde kaydedilirken, yıllık bazda ise %67,25'ten %65,53 seviyesine geriledi.

Ayrıca TCMB tarafından mart ayı uluslararası yatırım pozisyonu istatistikleri yayınlandı. Net uluslararası yatırım pozisyonu, bir ülkenin yurt dışı finansal varlıkları ile yurt dışına olan finansal yükümlülükleri arasındaki fark olarak adlandırılmaktadır. Net uluslararası yatırım pozisyonu açığı geçen yılın sonundaki (Aralık 2023'te) -284,7 milyar USD'den 32,9 milyar USD'lik artışla bu yılın ilk çeyreğinin sonu (mart ayının sonu) itibarıyla -317,6 milyar USD seviyesine yükseldi, uluslararası yatırım pozisyonu/GSYH oranı ise -%25,5 seviyesinden -%28,4 seviyesine geldi. Detaylara bakıldığında, ilgili dönemde uluslararası yatırım pozisyonu açığındaki artışta, varlıklarda aylık 12,3 milyar USD'lik düşüşün (özellikle rezerv varlıklarda 17,8 milyar USD'lik düşüş) yanında, yükümlülüklerde ise 20,6 milyar USD'lik artış gözlenmesi belirleyici oldu.

Yurt dışında bugün veri takvimine bakıldığında,

Avrupa tarafında, Almanya'da nisan ayı ÜFE verisi TSİ 09'da izlenecek. Almanya'da ÜFE, aylık bazda şubatta %0,4 oranında düşüşün ardından martta %0,2 oranında artış kaydetmişti, yıllık bazda ise mart ayında düşüş hızı %4,1'den %2,9 seviyesine gelerek düşüşünü dokuzuncu aya taşımıştı. Nisanda ise Almanya'da ÜFE'nin aylık bazda %0,3 oranında artması ve yıllık bazda ise düşüş hızının %2,9'dan %3,2'ye gelmesi bekleniyor.

Ayrıca Euro Bölgesi'nde mart ayı dış ticaret dengesi verisi TSİ 12'de takip edilecek. Bölgede aylık bazda şubatta bölgede dış ticaret fazlası 11,6 milyar Euro seviyesinden 23,6 milyar Euro seviyesine yükselmişti ve böylece Aralık 2020'den bu yana en yüksek seviyede kaydedilmişti. Detaylara bakıldığında, aylık bazda bölgede ihracat %4,1 oranında artarken, ithalat ise %1,3 oranında düşüş kaydetmişti.

Yurt içinde ise, TSİ 10'da TÜİK tarafından mart ayı tarımsal girdi fiyat endeksi verisi yayınlanacak. Şubat ayı tarımsal girdi fiyat endeksinin artış hızı, %7,51'den %3,59'a yavaşlarken, yıllık ise %45,11'den %49,92 seviyesine yükselmişti ve böylece son bir yılın en yüksek seviyesinde gerçekleşmişti.

ŞİRKET HABERLERİ

Odaş Elektrik Üretim Sanayi (ODAS, Nötr): Şirket'in 2023 yılı ana ortaklık net dönem karı, 2022 yılına göre %171,5 oranında artarak 3.807mn TL olarak açıklanmıştır. Satış gelirleri 2023'de bir önceki yılın aynı dönemine göre %52,9'luk gerilemeyle 7.441mn TL olmuştur. Şirketin, brüt karı ise aynı dönemler itibarıyla %71,7 oranında azalmış ve 1.762mn TL olarak gerçekleşmiştir. Aynı dönemde operasyonel giderleri %102,9 oranında artarak 546mn TL olan Şirket, 98mn TL net diğer faaliyet geliri yazmış ve böylece 1.314mn TL faaliyet karı kaydetmiştir. Faaliyet kar marjı ise yıldan yıla 19,6 puan azalışla %17,7 olmuştur. Şirket'in 2023 yılı FAVÖK'ü 2.370mn TL ile 2022'nin %63,5 altında gerçekleşmiştir. Ek olarak, FAVÖK marjı 9,3 puan azalışla %31,8 olmuştur. Şirketin 2023 yılı net dönem karı artışının temel sebebi olan yatırım faaliyetlerine ilişkin net gelirler ise 4.517mn TL'yi göstermiştir. Aynı dönemde Şirket'in net finansman gelirleri 1.047mn TL olarak gerçekleşmiştir. 2023'te 2.554mn TL parasal kayıp (2022: 2.845mn TL parasal kayıp) kaydedilmiştir. Son olarak 34mn TL'lik vergi gideri ve 485mn TL'lik azınlık payı düşüldükten sonra 2023 yılı ana ortaklık net dönem karı 3.807mn TL olarak gerçekleşmiştir.

Yeo Teknoloji (YEOTK, Sınırlı Pozitif): Şirket 2023'te 425mn TL net dönem karı açıklamıştır. 2022 yılında 205mn TL net dönem karı kaydedilmişti. Şirket'in satış gelirleri yıllık %116 oranında artarak 6.382mn TL'ye yükselirken, brüt kar %120 oranında artış kaydetmiş ve 1.392mn TL'yi göstermiştir. Aynı dönemde operasyonel giderler ise %121,6 oranında artarak 290mn TL olmuştur. Diğer faaliyetlerden net 477mn TL gider kaydeden şirketin faaliyet karı 625mn TL'yi göstermiştir. 2022'de ise faaliyet karı 444mn TL idi. Şirket'in 2023 FAVÖK'ü ise yıldan yıla %120 artışla 1.135mn TL olurken, FAVÖK marjı ise 0,3 puan artarak %17,8 seviyesinde gerçekleşmiştir. 108mn TL yatırım faaliyetlerinden net gelir kaydedilmiştir. 61,5mn TL'lik parasal kayıp (2022: 145,8mn TL parasal kayıp) ve 283mn TL'lik net vergi gideri ardından Şirket'in 2023 yılı net dönem karı 425mn TL olarak gerçekleşmiştir. Şirket 2024 yılı beklentilerini de paylaşmıştır. 2024'te FAVÖK %20'nin üzerinde olması, Faaliyetlerden elde edilen gelirlerin işletme sermayesi finansmanı da kullanılması nedeniyle iyileşme, proje Finansman kredileri hariç tutulduğunda düşük borçlanma oranı beklenmektedir.

Türk Traktör (TTRAK, Pozitif): Şirket'in 1Ç2024 net dönem karı, 2023'ün aynı çeyreğine göre %5,5 oranında gerileyerek 1.748mn TL olarak açıklanmıştır. Satış gelirleri bir önceki yılın aynı dönemine göre %1 oranında artarak 16.595mn TL'ye olurken, brüt kar %16,3 oranında yükseliş kaydetmiş ve 3.909mn TL'yi göstermiştir. Brüt kar marjı ise aynı dönemler itibarıyla 3,1 puan artışla %23,6 olmuştur. Aynı dönemde operasyonel giderler ise %28,2 oranında artarak 1.182mn TL olarak kaydedilmiştir. Diğer faaliyetlerden net 222mn TL'lik gider kaydeden şirketin faaliyet karı 2.504mn TL'yi göstermiştir. Şirket'in 1Ç2024 FAVÖK'ü ise 3.091mn TL olurken, FAVÖK marjı 1,9 puan artışla %18,6 seviyesinde gerçekleşmiştir. Şirket, 1Ç2024'de faiz gelirlerine bağlı olarak 436mn TL net finansman geliri kaydetmiştir. 525mn TL'lik parasal kayıp (1Ç2023: 160mn TL parasal kazanç) ve 667mn TL'lik net vergi giderinin ardından şirketin net dönem karı 1.748mn TL olmuştur.

Agrotech Teknoloji (AGROT, Nötr): Şirketin bağlı ortaklığı Ayazağa Depoculuk'un mevcut araç filosuna ilave olarak 32 adet frigofrik tır satın alınmıştır. Satın alınan araçlar, 20 Mayıs 2024 itibarıyla çalışmaya başlamıştır.

Alarko Hoding (ALARK, Sınırlı Pozitif): Enerji konusunda faaliyet gösteren bağlı ortaklıklardan Altek Alarko Elektrik Santralları ile lityum-iyon pil üreticilerinden olan ve Volkswagen Grubun da yaklaşık %24 hissesine sahip olduğu Gotion Grup'un Singapur'daki bağlı kuruluşu Gotion Singapore ile Türkiye'de kurulacak ortaklık bünyesinde öncelikle elektrik depolama sistemleri montaj fabrikası ve sonrasında ikinci aşama olarak lityum iyon prizmatik pil üretimine ilişkin üretim fabrikası yatırımı için bir ortak girişim sözleşmesi imzalanmıştır. Ortak girişim sözleşmesi kapsamında, Türkiye'de kurulacak yeni şirkete %60 oranında Altek Alarko Elektrik Santralları %40 oranında ise Gotion Singapore sermaye katkısında bulunacaklardır.

Europower Enerji (EUPWR, Sınırlı Pozitif): Şirket, Avrupa'da yerleşik bir firmadan Angola'da bulunan bir yüksek gerilim trafo merkezinde kullanılmak üzere 'Yüksek Gerilim Ekipmanları' satışı konusunda sipariş almıştır. Siparişin toplam bedeli 4mn EUR'dur.

Kontrolmatik Teknoloji (KONTR, Sınırlı Pozitif): Mersin Uluslararası Liman İşletmeciliği (MIP)'nin Faz-II genişleme projesi kapsamında yapılacak olan kapasitenin artırılması doğrultusunda ana yüklenici olan Doğuş İnşaat ile şirket arasında vergiler hariç 15mn USD tutarında yapım sözleşmesi 20.05.2024 tarihi itibariyle imzalanmıştır.

Oyak Çimento (OYAKC, Sınırlı Pozitif): Şirket, halihazırda 1.246,6mn TL olan çıkarılmış sermayesinin, sermaye enflasyon düzeltme farklarından karşılanmak suretiyle, mevcut çıkarılmış sermayenin %290 oranında, 3.615,1mn TL artırılarak 4.861,7mn TL'ye çıkarılmasına, artırım neticesinde oluşacak payların ortaklarımıza kaydi pay olarak bedelsiz dağıtılmasına karar verildiğini duyurmuştur.

Reeder Teknoloji (REEDR, Sınırlı Pozitif): Şirket, çeşitli dijital ürünler için yapay zeka çözümleri tasarlayan, geliştiren ve satış sonrası hizmetleri sunan bir yazılım ve teknoloji kuruluşu olan Finlandiya merkezli Venho firması ve yine Finlandiya merkezli bir yazılım şirketi olan JollaBoys firması ile bir iş birliği ve ortaklık anlaşması yapmıştır. İşbirliği ve Ortaklığın konusu, yaklaşık olarak iki cep telefonu hacminde kişisel bir AI bilgisayarı olan "BlackBox"ın yazılım ve donanımının geliştirilmesi, ürünün üretilmesi, teknik servis hizmetlerinin verilmesi ile satış ve pazarlamasının yapılmasıdır.

SEKTÖR HABERLERİ

Konut: Hazine ve Maliye Bakanı Şimşek, kira artışında %25 sınırına ilişkin, "Devam etmesi için bir sebep görmüyorum, etmemesi gerektiğini düşünüyorum. Devam etmesi yönünde de yapılan bir çalışma yok" dedi. (Kaynak: AA)

DİĞER HABERLERİ

Ayen Enerji (AYEN): Şirket'in 2023 yılı ana ortaklık net dönem karı, 2022 yılına göre %55,3 oranında azalarak 1.122mn TL olarak açıklanmıştır. Satış gelirleri 2023'de bir önceki yılın aynı dönemine göre %54,6'lık gerilemeyle 5.286mn TL olmuştur. Şirketin, brüt karı ise aynı dönemler itibarıyla %75,4 oranında azalmış ve 1.043mn TL olarak gerçekleşmiştir. Aynı dönemde operasyonel giderleri %85,2 oranında artarak 231mn TL olan Şirket, 122mn TL net diğer faaliyet gideri yazmış ve böylece 690mn TL faaliyet karı kaydetmiştir. Faaliyet kar marjı ise yıldan yıla 17,2 puan azalışla %13,1 olmuştur. Şirket'in 2023 yılı FAVÖK'ü 1.321mn TL ile 2022'nin %71,4 altında gerçekleşmiştir. Ek olarak, FAVÖK marjı 14,7 puan azalışla %25 olmuştur. Şirket, bu dönemde kur farkı geriline bağlı olarak yatırım faaliyetlerinden 586mn TL'lik gelir elde etmiştir. Aynı dönemde Şirket'in net finansman giderleri 485mn TL olarak gerçekleşmiştir. 2023'te 382mn TL parasal kazanç (2022: 800mn TL parasal kazanç) kaydedilmiştir. Son olarak 169mn TL'lik vergi geliri ve 220mn TL'lik azınlık payı düşüldükten sonra 2023 yılı ana ortaklık net dönem karı 1.122mn TL olarak gerçekleşmiştir.

Tümosan Motor (TMSN): Şirket 2023'te 722mn TL net dönem karı açıklamıştır. 2022 yılında 387mn TL net dönem karı kaydedilmişti. Şirket'in satış gelirleri yıllık %15 oranında artarak 7.985mn TL'ye yükselirken, brüt kar %69 oranında artış kaydetmiş ve 2.026mn TL'yi göstermiştir. Aynı dönemde operasyonel giderler ise %4 oranında artarak 867mn TL olmuştur. Diğer faaliyetlerden net 84mn TL gider kaydeden şirketin faaliyet karı 1.076mn TL'yi göstermiştir. 2022'de ise faaliyet karı 344mn TL idi. Şirket'in 2023 FAVÖK'ü ise yıldan yıla %143 artışla 1.422mn TL olurken, FAVÖK marjı 9,4 puan artışla %17,8 seviyesinde gerçekleşmiştir. 138mn TL yatırım faaliyetlerinden net gelir kaydedilirken, şirketin 2023'teki net finansman gideri 161mn TL olmuştur. 233mn TL'lik parasal kazanç (2022: 374mn TL parasal kazanç) ve 565mn TL'lik net vergi giderinin ardından şirketin net dönem karı 722mn TL olarak gerçekleşmiştir.

CVK Maden (CVKMD): Şirket'in bağlı ortaklığı Hayri Ögelman Madencilik Türkiye'de yerleşik bir şirket ile "Krom Cevheri Satışı" konusunda anlaşmıştır. Alınan sipariş kapsamında yıl sonuna kadar teslim edilecek malların bugünkü fiyat üzerinden KDV dahil yaklaşık tutarı 18,2mnUSD'dir.

Gersan Elektrik (GEREL): Şirket, toplam 1,2mn USD değerinde üç farklı satış sözleşmesi imzalamıştır.

Türk İlaç (TRILC): Şirket tarafından tablet, kapsül ve krem formunda veteriner ve tarım ilaçları üretimi, satışı ve ithalatını gerçekleştirmek amacıyla %90 bağlı ortaklığı olacak şekilde 1mn TL başlangıç sermayesiyle 20.05.2024 tarihinde Türkvet Veteriner ve Tarım İlaçları ünvanlı şirketi kurulmuştur. Üretime geçmek için gerekli izinleri almak üzere ilgili Bakanlığı'na müracaat edilecektir.


Ziraat Yatırım Menkul Değerler
www.ziraatyatirim.com.tr (http://www.ziraatyatirim.com.tr)


__________________________________________________
