Teknik analiz (Piramit Menkul)
https://www.piramitmenkul.com.tr/Arastirma/ArastirmaRaporDosya/45701

BIST100100 Endeksi haftanın ilk işlem gününü %0,9 yükseliş ile 10.739 puandan kapattı. Endeks güne 10.660 puandan yatay başladıktan sonra günün büyük bir bölümünde 10.752 (orta vade fincan-kulp formasyonu yarı hedefi) direncine yakın yatay seyretti. Endeksteki yükselişe bankacılık endeksindeki %2,29 yükseliş öncülük etti. Endeksin hacmi 122,7mlr TL ile art arda ikinci kez hacim indikatöründe takip ettiğimiz 24 Ağustos 2023'ten gelen düşen trendin üzerinde gerçekleşti. Bugün trend üzerinde (120,55mlr TL) gerçekleşecek olası bir kapanış kırılımı onaylayacağı için kritik. Endeks dün kısa vade yükselen trend kanal direnci (10.705) üzerinde kapanış gerçekleştirdi. Yükselen trend kanal direnci üzerinde kalıcı olabilmesi için bugün üstünde kapatması gereken seviye 10.742 ilk direncimiz. Kısa vade bayrak formasyonu yarı hedefi 10.500 ise ilk desteğimiz. Kısa vade indikatörlerde pozitif görünüm hakim. Macd-AS indikatörü de dün pozitif bölgede al sinyali verdi. Göstergeler kısa vadede pozitif görünümün devam edeceğine işaret etmekte.
Filtre kuralı gereği an itibarı ile kırılımı onaylanmış bayrak formasyonunun teorik hedefi 11.462, yarı hedefi ise 10.338'dir. Başlangıcı 3 Ekim, dip noktası 26 Aralık'ta olan orta vade fincan-kulp formasyonunun teorik hedefi 11.685, yarı hedefi ise 10.752'dir. Başlangıcı "26 Şubat zirvesi", dip noktası "19 Mart", olan kısa vade fincan-kulp formasyonunun teorik yarı hedefi ise 10.431'dir. (Teorik Hedef: 10.882) Hacim indikatöründe 24 Ağustos 2023'ten gelen düşen trendin kırılımı, formasyon kırılımlarının hacim destekli onaylanması açısından önemli. Düşen trendin ikinci kırılımı da dün gerçekleşti. Bugün trend üzerinde (120,55mlr TL) gerçekleşecek olası bir kapanış kırılımı onaylayacağı için kritik.
Dolar Bazlı Endeks haftanın ilk işlem gününe 331 dolardan başladı. Endeks, gün içinde 330-334 bandında hareket etti. Yükselen kama direnci (321 dolar) üzerinde ikinci günlük kapanış gerçekleşti. Bugün de gerçekleşecek olası bir kapanış ile birlikte büyük resimde takip ettiğimiz, yükselen üçgen formasyonu teorik hedefi (456 dolar) daha netleşecek. Bugün de yükselen bayrak formasyonu teorik hedefi 340 doları direnç; yarı hedefi 326 doları ise destek olarak takip etmeye devam edeceğiz. TL bazlı grafikte olduğu gibi; dolar bazlı grafikte de kısa vade indikatörlerde pozitif görünüm hakim. Aynı şekilde; Macd-AS indikatörü dün pozitif bölgede al sinyali verdi ve göstergeler kısa vadede pozitif görünümün devam edeceğine işaret etmekte.

VIOP30 Yakın Vade Kontratı VIOP30 Yakın Vade Kontratı, haftanın ilk işlem gününü 12.201 uzlaşma fiyatından %0,7 alıcılı kapattı. Kontrat gün içerisinde 12.080-12.263 bandında hareket etti. Kontratta büyük resimde teorik hedefi 12.973 olan onaylanmış bir yükselen üçgen formasyonu mevcut; desteği 11.114 olmak üzere genel resimde takip ediyoruz. Kısa vade destek direnç seviyelerinin tespiti için biri yükselen fibonacci kanalı (mavi) olmak üzere iki ayrı (mavi ve kırmızı) eğimli yükselen trend kanalı takip ediyoruz. Vade başlangıcından bugüne dip-tepe hesaplanan yükselen fibonacci kanalı %100 seviyesinin test edilmesinin ardından %50 seviyesine (11.472) kadar uzayan bir düzeltmenin gerçekleştiğini ve bu seviyenin aynı zamanda henüz sadece bir kez test edilmiş (oluşum aşamasında) yükselen kırmızı kanal dip desteği olduğunu belirtmiştik. Bölgenin kalıcı korunması ile birlikte geçtiğimiz haftanın son işlem gününde sert alışlarla tarihi zirve (12.075) üzerine hareket ve üzerinde kapanış gördük. Haftanın ilk işlem gününde de bu seviye neredeyse noktasal test edildi ve korundu. Bu seviye üzerinde bugün de bir kapanış gelirse tarihi zirve kırılımı onaylanmış olacak ve ilk etapta yükselen fibonacci %100 seviyesi (12.323) hedeflenecektir.
USDTRY USDTRY kurunda haftanın ilk işlem gününde 32,1403-32,2793 bandında hareket edildi. Kur dün de yatay destek 32,12 seviyesini destek 22 günlük AO'yu ise direnç olarak kullanmaya devam etti. Gün kapanışını önceki gün olduğu gibi 5 günlük AO ve düşen trend kanal direnci (32,21) altında yaptı. 5 günlük AO ve düşen trend kanal direnci (32,21) yukarı yönlü hareketlerde ilk direncimiz, aşağı yönlü hareketlerde ise yatay destek 32,12 takip etmeye devam edeceğiz. Ek olarak henüz onaylanmamış olsa da başlangıç dibi 1 Mart, tepesi ise 13 Mart olmak üzere; bir çift tepe formasyonu (düşüş formasyonudur) hala oluşum aşamasında, bu formasyonun onaylanıp onaylanmayacağını takip etmeye devam edeceğiz. Onaylanması görünümün daha da negatifleşmesi anlamına gelecek.

Piramit Menkul Kıymetler A.Ş
www.piramitmenkul.com.tr (http://www.piramitmenkul.com.tr)



__________________________________________________
