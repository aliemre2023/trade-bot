Sabah Analizi (Dinamik Yatırım Menkul Değerler)
Küresel piyasalar geçen haftaya göre daha sakin başladı. Piyasada gözler muhtemel jeopolitik riskler için Orta Doğu gündemini takip etmeye devam edecek.
Bugün ise AMB Başkanı Lagarde’in Konuşmasını ve Fed Başkan Yardımcısı Barr'ın konuşmasını takip ediyor olacağız.
Yurt içi piyasalarda, Türkiye İstatistik Kurumu (TÜİK), Nisan ayına ilişkin Yurt Dışı Üfe (YD-ÜFE) verilerini açıkladı.Buna göre, YD-ÜFE 2024 yılı Nisan ayında bir önceki aya göre yüzde 1,37 artış, bir önceki yılın Aralık ayına göre yüzde 13,64 artış, bir önceki yılın aynı ayına göre yüzde 65,53 artış ve on iki aylık ortalamalara göre yüzde 57,10 artış gösterdi. Hazine ve Maliye Bakanlığı'nın 30 Nisan itibarıyla açıkladığı merkezi yönetim brüt borç stoku verilerine göre, merkezi yönetim brüt borç stoku, nisan sonu itibarıyla 7 trilyon 492,6 milyar lira oldu.Borç stokunun 2 trilyon 808,5 milyar lira tutarındaki kısmı Türk lirası, 4 trilyon 684,1 milyar lira tutarındaki bölümü ise Döviz cinsi borçlardan oluştu.Geçen ay merkezi yönetim borç stoku 7 trilyon 499,8 milyar lira olarak kaydedilmişti.
ABD endeksleri, günü karışık seyirle tamamladı.ABD vadelileri ise hafif alıcılı işlemlerine devam ediyor.
Avrupa borsaları, haftanın ilk işlem gününü FTSE MIB 30 hariç yükselişle tamamladı.
Asya Pasifik Bölgesi'nde endeksler günü yükselişle tamamladı.
100 endeksi, yüzde 0,90 değer kazancıyla günü 10.739 puandan tamamlayarak tüm zamanların en yüksek günlük kapanışını gerçekleştirirken, gördüğü en yüksek seviye rekorunu 10.775 puana taşıdı.BIST 100 endeksi, önceki kapanışa göre 95,99 puan artarken, toplam işlem hacmi 122,7 milyar lira oldu.Bankacılık endeksi yüzde 2,29, holding endeksi yüzde 0,81 değer kazandı.Sektör endeksleri arasında en çok kazandıran yüzde 3,21 ile spor, en çok kaybettiren yüzde 1,85 ile bilişim oldu.
Teknik olarak bakıldığında 10.775 seviyesinin üzerinde kalıcılık sağlanması durumda 10.800- 10.860- 10.950 dirençlerine doğru yükseliş takip edebilir.10.775 seviyesi altında kalınması durumunda ise 10.660- 10.600- 10550 destek seviyeleri izlenebilir.
100 endeksinin haftanın ikinci işlem gününe hafif alıcılı bir başlangıç yapmasını öngörüyoruz.

Dinamik Yatırım Menkul Değerler A.Ş.
https://www.dinamikyatirim.com.tr/


__________________________________________________
