Günlük bülten (PhillipCapital)
Önemli Haberler TCMB swap hariç net rezervi geçen hafta 9,5 milyar dolar iyileşme kaydetti.
Hazine ve Maliye Bakanlığı ihale öncesi satışlarla birlikte 4 yıl vadeli TLREF'e endeksli tahvil ihalesinde 23,7 milyar TL borçlandı.
Hazine ve Maliye Bakanı Mehmet Şimşek, katıldığı söyleşide rezerv biriktirme konusuna vurgu yaparak, "Piyasadan döviz almasak dolar/TL 30'un altına gerilerdi" diye konuştu.
Fed Başkan Yardımcısı Philip Jefferson, enflasyonun faiz oranlarının düşürülmesini gerektirecek kadar hızlı soğumadığını vurguladı. Jefferson, fiyat artışlarının hızının 2022 ortasındaki zirvesinden bu yana "önemli ölçüde yavaşladığını" söylerken, Federal Açık Piyasa Komitesi'nin oranları sabit tutma yönündeki son kararını desteklediğini de sözlerine ekledi.

Hak Kullanımları LMKDC, RNPOL genel kurulları bugün gerçekleştirilecektir.
SNICA, bedelsiz sermaye artırımı bugün gerçekleştirilecektir.

Tedbir Kararları DYOBY, VKFYO payları VBTS kapsamında 20/06/2024 seans sonuna kadar kredili işlemlere konu edilemeyecektir.
DENGE, ERSU paylarında VBTS kapsamında 20/06/2024 seans sonuna kadar brüt takas uygulanacaktır.

KAP Haberleri
ODAS, 2023 yılında geçtiğimiz yıla kıyasla %172 artışla 3,8 milyar TL net kâr elde etti.
TTRAK, 1Ç24'te geçtiğimiz yıla göre %6 düşüşle 1,7 milyar TL net kâr elde etti.
ALARK, bağlı ortaklıklarından Altek Alarko Elektrik A.Ş. ile dünyanın önde gelen lityum-iyon pil üreticilerinden olan ve Alman otomobil üreticisi Volkswagen Grubun da Çin'deki ortaklığı vasıtasıyla yaklaşık %24 hissesine sahip olduğu Gotion Grup'un Singapur'daki bağlı kuruluşu Gotion Singapore PTE. Ltd. ile Türkiye'de kurulacak ortaklık bünyesinde öncelikle elektrik depolama sistemleri montaj fabrikası ve sonrasında ikinci aşama olarak lityum iyon prizmatik pil üretimine ilişkin üretim fabrikası yatırımı için ortak girişim sözleşmesi imzaladı. Ortak girişim sözleşmesi kapsamında, Türkiye'de kurulacak yeni şirkete %60 oranında Altek Alarko Elektrik A.Ş., % 40 oranında ise Gotion Singapore PTE. Ltd. sermaye katkısında bulunacaklar.
ALFAS, hisse başına net 0,73 TL kâr payı dağıtma kararı aldı. Ödeme 14 Ağustos'ta gerçekleştirilecek.
CVKMD, bağlı ortaklığı Hayri Ögelman Madencilik A.Ş. Türkiye'de yerleşik bir şirket ile "Krom Cevheri Satışı" konusunda anlaştı. Alınan sipariş kapsamında 31.12.2024 tarihine kadar teslim edilecek malların bugünkü fiyat üzerinden KDV dahil yaklaşık tutarı 587.000.000 TL (18.240.000 ABD doları)'dır. Şirketin son dört çeyrek hasılatı 1,7 milyar TL'dir.
GEREL, toplamda 1.155.000 ABD doları tutarında üç farklı sözleşme imzaladı. Şirketin son dört çeyrek hasılatı 1,5 milyar TL'dir.
GRTRK, hisse başına net 0,10 TL kâr payı dağıtma kararı aldı. Ödeme üç taksit halinde gerçekleştirilecek.
INVEO, geri alım programı kapsamında almış olduğu paylardan 2.000.000 adet INVEO payını Borsa Istanbul'da 50,00 - 50,30 TL fiyat aralığından (ortalama 50,00084 TL) sattı. Bu işlemle birlikte şirket tarafından geri alınan payların şirket sermayesindeki oranı 20.05.2024 tarihi itibarıyla %0,83'e düştü.
LILAK, hisse başına net 0,27 TL kâr payı dağıtma kararı aldı. Ödeme 8 Ağustos'ta gerçekleştirilecek.
OYAKC, yönetim kurulu %289,99 oranında bedelsiz sermaye artırımı kararı aldı.
TABGD, hisse başına net 0,50 TL kâr payı dağıtma kararı aldı. Ödeme 8 Temmuz'da gerçekleştirilecek.
RYGYO, portföyünde yer alan İstanbul'da 25.053 m² arsa üzerinde bulunan 17.700 m² depolama alanı "Hedef Tüketim Ürünleri A.Ş."ye 1 seneliğine kiraya verildi. Kiraya verilen depodan 1 senede yaklaşık 75.600.000 TL + KDV gelir elde edilecektir.
Bültendeki haberler, Kamuyu Aydınlatma Platformu'na bugün saat 08:30'a kadar gelen haberleri kapsamaktadır.

BİST 100 Teknik Analizi 100 endeksi son işlem gününde 10.633-10.775 puan aralığında hareket ederek son işlem gününü %0,90 oranında değer kazanarak 10.739 puandan tamamladı. Endekste 63 hisse değer kazanırken 33 hisse değer kaybetti100 endeksinde son işlem gününde rekor bir kapanış gördük. 10.775 puan ile tarihi zirvesini yenileyen endeks %0,90 oranında primle günü tamamladı. Yükselişte spor, aracı kurumlar, banka ve metal ana sektörleri başı çekti. Dolar bazında da 2014 yılından bu yana ilk kez 334$ puanın üzerini test eden 100 endeksinde teknik indikatörler halen güçlü. Endekste olası kâr realizasyonlarının yaşanması durumunda destek seviyeleri olarak 10.365 ve 10.115 seviyelerini takip ediyoruz.

VİOP 30 Teknik Analizi Haziran Vadeli Endeks 30 kontratı son işlem gününde 12.080 -12.263 puan aralığında hareket ederek son işlem gününü 12.210 puandan tamamladı. Akşam seansı kapanışı ise 12.192 puandan gerçekleşti.
Haziran vadeli endeks sözleşmesi haftanın ilk işlem gününde olumlu bir günü geride bıraktı. Yükselişlerin devam ettiğini gördüğümüz Haziran vadeli sözleşmede 12.000 direncinin aşıldığını gördük. Kısa vadeli ortalamanın belirlediği 11.950 seviyesinden de son kapanışı ile uzaklaşan sözleşmede bugün 12.000 bölgesinin üzerinde kapanış gelmesi halinde pozitif hava korunabilir. Haziran vadeli endeks sözleşmesinde direnç olarak 12.265 seviyesini gün içerisinde takip ediyor olacağız. 12.265 seviyesinin gün içerisinde aşılması durumunda alışların hız kazandığını görebiliriz.

Teknik Analiz Hisse Önerileri EKGYO 8,60 TL bölgesinden bulduğu destek ile yeniden yükseliş eğilimine giren EKGYO hissesinde dün işlem hacimlerinin de arttığını gördük. Hissede kısa vadeli ortalamanın belirlediği 9,25 TL üzeri tutunmalarda bugün alıcılı bir hava etkili olabilir.
Hedef Fiyat: 9,40 TL Zarar Kes: 8,90 TL

EREGL Yükselen dip yapısı oluşturarak kısa vadede iyi bir trend içerisinde bulunan EREGL hissesinde işlem hacminde de yukarı yönlü eğilim devam ediyor. Hissede bugün 48,00 TL bölgesi üzeri kapanışların yaşanması halinde pozitif hava devam edebilir.
Hedef Fiyat: 49,00 TL Zarar Kes: 47,20 TL

POLHO Orta vadede konsolide bir yapı oluşturan POLHO, son işlem gününde 50 ve 100 günlük ortalamasının kesişim seviyesi olan 13,75 TL bölgesini aşarak 14,00 TL'den kapanış gerçekleştirdi. Dünkü kapanışı ile aynı zamanda 13,80 TL'de bulunan yatay direncini de aşan hissede olumlu hava bugün de devam edebilir.
Hedef Fiyat: 14,50 TL Zarar Kes: 13,70 TL




PhillipCapital Menkul Değerler A.Ş.

https://www.phillipcapital.com.tr/

__________________________________________________
