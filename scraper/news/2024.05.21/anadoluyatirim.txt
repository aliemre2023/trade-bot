Günlük Strateji Bülteni (Anadolu Yatırım)
Veri Gündeminde Bugün

ABD, Fed Üyesi Waller, Barkin, Williams, Bostic’in Konuşması,
Euro Bölgesi, Cari Hesap, Ticaret Dengesi (Mar),
Euro Bölgesi, ECB Başkanı Lagarde’ın Konuşması,
Türkiye, ADEL, FROTO, TOASO Finansal Sonuçları (1Ç24)

Küresel piyasalar güne karışık risk iştahı ile başlıyor...
Haftanın ilk işlem gününde küresel piyasalarda veri gündemi sakinken, risk iştahı karışık seyretti. Dün ayrıca Fed üyelerinden gelen açıklamalar takip edildi. Fed Başkan Yardımcısı Jefferson, enflasyondaki yavaşlamanın uzun süreli olup olmadığını söylemek için erken olduğunu söyledi. Fed Denetimden Sorumlu Başkan Yardımcısı Michael Barr ise, yılın ilk aylarındaki enflasyon verilerinin hayal kırıklığı yarattığını belirterek, daha fazla güvene ihtiyaçları olduğunu ifade etti. Bu sabah ABD vadelileri karışık, Asya borsaları satıcılı yönde seyretmektedir. Dolar endeksi (DXY) sabah saatleri itibarıyla 104,6, ABD 10 yıllık tahvil getirileri %4,45 ile yatay yönde hareket etmektedir. ONS altın bu sabah 2414 dolar ile eksi yönde işlem görmektedir. Brent petrol ise 83,1 dolarda ve eksi yönde bulunmaktadır. Bugün küresel piyasalarda ABD’de Fed üyelerinden gelecek açıklamalar Euro Bölgesi’nde cari hesap ile ECB Başkanı Lagarde’ın konuşması öne çıkıyor. Bugün yurt içinde veri gündemi sakin seyretmekle birlikte ADEL, FROTO ve TOASO’nun 1Ç24 dönemine ilişkin finansal sonuçlarını açıklaması bekleniyor. Dün yurt içinde yabancı kurumların Türkiye’ye ilişkin raporları takip edildi. BofA, sıkı para politikası ve ekonomik programa olan desteğin yatırımcıların daha olumlu olmasını sağladığını, bütçe açığının %5'in altına çekilebileceğini belirtti. BofA ayrıca yıl sonunda dolar/TL kurunun 38 seviyesinde olmasını beklediğini ifade etti. Diğer yandan HSBC ise Türkiye'ye ilişkin yatırımcı duyarlılığında önemli bir iyileşme olduğunu belirtirken, cari açığın bu yıl 30mlr dolar civarında olabileceğini söyledi.100 endeksinde güne yukarı yönde başlanmasını beklemekteyiz. Endekste kısa vadeli direnç 10.828’de bulunmaktadır. Bu seviye üzerinde 11.000 hedeflenebilir. Olası geri çekilmelerde 10.515 (5 günlük AO) takip edilebilir.

Veri Gündemi

Bugün ABD’de veri gündemi sakin seyrediyor. Fed Yönetim Kurulu Üyesi Chris Waller, Richmond Fed Başkanı Thomas Barkin, New York Fed Başkanı John Williams ve Atlanta Fed Başkanı Raphael Bostic’in konuşmaları takip edilecek. Euro Bölgesi’nde bugün cari denge ile ticaret dengesi ayrıca ECB Başkanı Lagarde’ın açıklamaları takip edilecek. Euro Bölgesi’nde cari dengenin martta 30,2mlr EUR fazla vermesi bekleniyor. Bölgede cari denge şubatta 29,5mlr EUR fazla vermişti. Bölgede ticaret dengesinin martta 19,9mlr EUR fazla vermesi bekleniyor. Şubatta ticaret dengesi 23,6mlr EUR fazla verdi. Bugün TSİ 11:00’da takip edilecek ECB Başkanı Lagarde’ın konuşmasında faiz indirimlerinin başlayacağı tarihe ve para politikasının geleceğine ilişkin mesajlar yakından takip edilecek. İngiltere’de ise İngiltere Merkez Bankası (BoE) Başkanı Bailey’nin sözlü yönlendirmeleri takip edilecek.















Yurt içinde bugün veri gündemi sakin seyredecek olup, ADEL, FROTO, TOASO’nun finansal sonuçlarını açıklaması bekleniyor.

Piyasalarda dün neler oldu? Yurt içinde uluslararası yatırım pozisyonu, yurt dışı ÜFE ve merkezi yönetim borç stoku takip edildi. 2024 Mart sonu itibarıyla, Uluslararası Yatırım Pozisyonu (UYP) verilerine göre, Türkiye’nin yurt dışı varlıkları, 2023 yıl sonuna göre % 3,7 oranında azalışla 317,0 milyar ABD doları, yükümlülükleri ise % 3,4 oranında artışla 634,7 milyar ABD doları olarak gerçekleşmiştir. Türkiye’nin yurt dışı varlıkları ile yurt dışına olan yükümlülüklerinin farkı olarak tanımlanan net UYP, 2023 yıl sonunda -284,7 milyar ABD doları iken 2024 Mart sonunda -317,6 milyar ABD doları seviyesinde gerçekleşmiştir. Yurt dışı ÜFE nisanda aylık %1,37 artışla yıllık bazda %67,25’ten %65,33’e geriledi. Sanayinin iki sektörünün aylık değişimleri; madencilik ve taş ocakçılığında %3,57 artış, imalatta %1,33 artış olarak gerçekleşti. Ana sanayi gruplarının aylık değişimleri; ara mallarında %1,65 artış, dayanıklı tüketim mallarında %0,59 artış, dayanıksız tüketim mallarında %0,90 artış, enerjide %2,68 artış, sermaye mallarında %1,40 artış olarak gerçekleşti. Merkezi yönetim borç stoku 30 Nisan 2024 tarihi itibarıyla 7.492,6mlr TL olarak gerçekleşti. Borç stokunun 2.808,5mlr TL tutarındaki kısmı Türk Lirası cinsi, 4.684,1mlr TL tutarındaki kısmı ise döviz cinsi borçlardan oluşmaktadır.


Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
Teknik bülten (Anadolu Yatırım)
BIST100 Endeksi

Destekler : 10.515-10.350-10.240-10.000 Dirençler : 10.828-11.000-11.200-11.500

BİST 100 endeksi günü %0,90 oranında değer kazancı ile 10.740 puandan tamamladı. Gün içerisinde 10.634-10.775 bant aralığında hareket eden endekste gün sonunda işlem hacmi 122,7 milyar TL oldu. Borsada dünkü işlemlerde 311 adet yükselen hisseye karşılık, 209 adet hisse günü düşüş ile tamamladı. Hisse bazlı AKBNK, TUPRS, ISCTR endekse katkı sağlarken; CCOLA, MIATK, TOASO endeksi baskılayan tarafta yer aldı. Bankacılık endeksi dün %2,29, sınai endeksi %0,88 değer kazandı. 5 günlük AO (14.150) üzerinde pozitif görünümün devam ettiği bankacılık endeksinde, dün TL bazlı zirve 14.835’e yükseldi. 14.500 üzerinde tutunmaların devamı ile 15.000 test edilebilir. 14.150 altına geri çekilmelerde kar satışları artabilir. Aşağı yönlü olarak 13.750 ve 13.547 (22 günlük AO) takip edilebilir. Dolar bazında günü 4,57 centten tamamlayan bankacılık endeksinde 4,50 üzerinde kalıcılık ile 4,70 ve 5,00 cent seviyeleri hedeflenebilir. Olası geri çekilmelerde 4,30 cent takip edilebilir. Yeni haftaya yükselişle başlayan 100 endeksinde TL bazlı zirve 10.775 puana yükseldi. Endekste kısa vadeli direnç ocak ayından başlayan yükselen kanal üst bandının bulunduğu 10.828’de bulunmaktadır. Pozitif görünümün devamı için bu seviyenin yukarı yönlü geçilmesi ve üzerinde kalıcılıklar takip edilebilir. Bu seviye üzerine geçilememesi durumunda kar satışları gerçekleşebilir. Olası geri çekilmelerde 10.515 (5 günlük AO) ve 10.350 seviyeleri izlenebilir. Orta vadeli teknik göstergelerden MACD günlük bazda sıfır çizgisi üzerinde “AL” konumunda bulunurken, RSI’da yukarı yönlü bir hareket gözlenmektedir. Endeks dolar bazında günü 3,33 centten tamamladı. 2018 zirvesinin bulunduğu 3,25 üzerinde tutunmaların devamı ile 3,50 cent hedeflenebilir.

Küresel piyasalar güne karışık risk iştahı ile başlıyor...
Haftanın ilk işlem gününde küresel piyasalarda veri gündemi sakinken, risk iştahı karışık seyretti. Dün ayrıca Fed üyelerinden gelen açıklamalar takip edildi. Fed Başkan Yardımcısı Jefferson, enflasyondaki yavaşlamanın uzun süreli olup olmadığını söylemek için erken olduğunu söyledi. Fed Denetimden Sorumlu Başkan Yardımcısı Michael Barr ise, yılın ilk aylarındaki enflasyon verilerinin hayal kırıklığı yarattığını belirterek, daha fazla güvene ihtiyaçları olduğunu ifade etti. Bu sabah ABD vadelileri karışık, Asya borsaları satıcılı yönde seyretmektedir. Dolar endeksi (DXY) sabah saatleri itibarıyla 104,6, ABD 10 yıllık tahvil getirileri %4,45 ile yatay yönde hareket etmektedir. ONS altın bu sabah 2414 dolar ile eksi yönde işlem görmektedir. Brent petrol ise 83,1 dolarda ve eksi yönde bulunmaktadır. Bugün küresel piyasalarda ABD’de Fed üyelerinden gelecek açıklamalar Euro Bölgesi’nde cari hesap ile ECB Başkanı Lagarde’ın konuşması öne çıkıyor. Bugün yurt içinde veri gündemi sakin seyretmekle birlikte ADEL, FROTO ve TOASO’nun 1Ç24 dönemine ilişkin finansal sonuçlarını açıklaması bekleniyor. Dün yurt içinde yabancı kurumların Türkiye’ye ilişkin raporları takip edildi. BofA, sıkı para politikası ve ekonomik programa olan desteğin yatırımcıların daha olumlu olmasını sağladığını, bütçe açığının %5'in altına çekilebileceğini belirtti. Diğer yandan HSBC ise Türkiye'ye ilişkin yatırımcı duyarlılığında önemli bir iyileşme olduğunu belirtirken, cari açığın bu yıl 30mlr dolar civarında olabileceğini söyledi.100 endeksinde güne yukarı yönde başlanmasını beklemekteyiz. Endekste kısa vadeli direnç 10.828’de bulunmaktadır. Bu seviye üzerinde 11.000 hedeflenebilir. Olası geri çekilmelerde 10.515 (5 günlük AO) takip edilebilir.

VIOP30 Yakın Vade Kontratı

Destekler : 12.000-11.979-11.645-11.319 Dirençler : 12.300-12.500-12.800-13.000

VIOP yakın vade kontratı haftanın ilk işlem gününü 12.201 uzlaşma fiyatından tamamladı. Kontrat gün içinde 12.080-12.263 bant aralığında hareket ettikten sonra, günlük bazda %0,78 oranında değer kazandı. Endeks kontratında orta vadeli yükselen kanal üst bandı 12.143’te bulunmaktadır. 12.000-12.143 bölgesinin üzerinde tutunmaların devamı ile pozitif seyir devam edebilir. Yukarı yönlü olarak 12.500 hedeflenebilir. Endeks kısa vadeli yönde takip ettiğimiz 5 ve 22 günlük AO’lar ise 11.979-11.645’te bulunmaktadır. Bu bölge altında satış baskısı kuvvetlenebilir.


USD/TL Spot

Destekler : 31,75-31,45-31,00-30,50
Dirençler : 32,50-33,00-33,36-33,65

Dolar/TL dün 32,1403-32,2793 bant aralığında hareket etti. Kurda Ağustos 2023’ten başlayan yükselen kanal alt bandı (32,60) ve 5-22 günlük AO’lar altındaki (32,22-32,30) seyir devam etmektedir. Bu seviyeler altında kalıcılığın devamı ile önceki dip 31,75 test edilebilir. Kısa vadeli pozitif görünümün artması için ortalamalar üzerindeki günlük kapanışlar takip edilebilir. Yukarı yönlü olarak 33,79 ve 34,47 seviyeleri hedeflenebilir. Yurt içinde dün uluslararası yatırım pozisyonu (UYP) ve yurt dışı ÜFE açıklandı. Net UYP, 2023 yıl sonunda -284,7 milyar ABD doları iken 2024 Mart sonunda -317,6 milyar ABD doları seviyesinde gerçekleşti. Yurt dışı ÜFE ise nisanda aylık %1,37 artışla yıllık bazda %67,25’ten %65,33’e geriledi. Dolar endeksinde dün 200 günlük AO (104,3) üzerinde dengelenme çabası etkili oldu. 104,3 üzerinde tutunmaların devamı ile 50 günlük AO (105,2) hedeflenebilir. 104,3 altında kalıcılık olması durumunda ise DXY’da orta vadeli negatif görünüm artabilir


EURO/USD Paritesi

Destekler : 1,0800-1,0700 1,0650
Dirençler : 1,0900-1,0950-1,1000

EUR/USD haftanın ilk işlem gününde 1,0854-1,0886 bandında hareket ile günü eksi yönde tamamladı. Paritede 1,085 yukarısında haftalık kapanışlar alınması halinde yükseliş ivme kazanabilir. Yukarı yönde 1,09 ve 1,1 dirençleri takip edilebilir. Olası geri çekilmelerde yükselen kanal desteği ve 22 günlük AO’nın bulunduğu 1,0770 önemli bir destek olup aşağısındaki seviyelerde orta vadeli yön negatife dönebilir. Dün veri gündeminin sakin seyrettiği Euro Bölgesi’nde bugün cari denge ile ticaret dengesi ayrıca ECB Başkanı Lagarde’ın sözlü açıklamaları takip edilecek. Euro Bölgesi’nde cari dengenin martta 30,2mlr EUR fazla vermesi bekleniyor. Bölgede cari denge şubatta 29,5mlr EUR fazla vermişti. Bölgede ticaret dengesinin ise martta 19,9mlr EUR fazla vermesi bekleniyor. Şubatta ticaret dengesi, 23,6mlr EUR fazla verdi. Bugün TSİ 11:00’da takip edilecek ECB Başkanı Lagarde’ın konuşmasında faiz indirimlerinin başlayacağı tarihe ve para politikasının geleceğine ilişkin mesajlar yakından takip edilecek

XAU/USD (Ons Altın/$)

Destekler : 2400-2345-2300
Dirençler : 2450-2500-2550

ONS altın haftanın ilk işlem gününde 2407-2450 bandında hareket ederek, günü yatay görünüm ile tamamladı. İran’da takip edilen haber akışı sonrası seans içi tarihi zirvesini 2450’ye taşıyan değerli madende, bu bölgeden gelen kar satışları etkili oldu. Değerli madende kısa vadeli yönde takip ettiğimiz 5 günlük AO’nın bulunduğu 2400’ün yukarısında tutunmalar ile, yükselişlerde seans içi zirve (2450) ilk hedef olmak üzere 2500 ve 2550 dirençleri takip edilebilir. Olası geri çekilmelerde 2400’ün aşağısında, 2345 ve 2300 destekleri izlenebilir. Dün Fed üyelerinden gelen açıklamalar takip edildi. Fed Başkan Yardımcısı Jefferson, enflasyondaki yavaşlamanın uzun süreli olup olmadığını söylemek için erken olduğunu söyledi. Fed Denetimden Sorumlu Başkan Yardımcısı Michael Barr ise, yılın ilk aylarındaki enflasyon verilerinin hayal kırıklığı yarattığını belirterek, daha fazla güvene ihtiyaçları olduğunu ifade etti.

GBP/USD Paritesi

Destekler : 1,2600-1,2500-1,2400 Dirençler : 1,2750-1,2800-1,2900 GBP

GBP/USD haftanın ilk işlem gününde 1,2688-1,2725 bandında hareket ederek, günü hafif artı yönde tamamladı. Kritik eşik olarak takip ettiğimiz 1,27 seviyesinin yukarı yönde aşıldığı paritede yükselişin hareketin devam etmesi halinde 1,28 ve 1,29 dirençleri hedeflenebilir. Olası geri çekilmelerde 1,27’nin aşağısındaki fiyatlamalarda 22 ve 50 günlük AO’nın bulunduğu 1,2580-1,2556 bölgesi güçlü bir destek olarak takip edilebilir. Paritede 1,27-1,26 bandı dışındaki hareketler, yön konusunda belirleyici olabilir. Bugün İngiltere Merkez Bankası (BoE) Başkanı Bailey’nin konuşması takip edilecek. Bailey önceki açıklamalarında enflasyondaki düşüşe rağmen henüz politika faizini indirebilecekleri bir noktada olmadıklarını belirterek, “Haziranda politika faizinde bir değişiklik ne ihtimal dışında ne de planlı." ifadelerini kullandı


Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
