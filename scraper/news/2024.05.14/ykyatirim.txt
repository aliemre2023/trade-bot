Yükseliş trendinin zayıflama sinyali ürettiği-100 endeksinde 9,850 ilk önemli destek konumunda Fed'in faiz patikasına yönelik net sinyaller arayan piyasalarda ABD'de yarın açıklanacak kritik TÜFE verileri öncesinde bugün Fed Başkanı Powell'ın açıklamaları ve ABD ÜFE verileri odak noktasında yer alıyor. Kritik verileri öncesinde yatay eğilimin öne çıktığı ABD endekslerinde küresel risk barometresi olarak da izlediğimiz S&P 500 endeksi dün günü %0.02 ekside 5221 seviyesinde, teknoloji endeksi %0.2 artıda, sınai endeksi %0.2 ekside, Russell 2000 endeksi ise %0.1 artıda tamamladı. Dün açıklanan New York Fed'in nisan ayına ait tüketici beklenti anketi enflasyon beklentilerinde yumuşama olmadığını gösterdi ve soru işaretlerine neden oldu. Ankette kısa vadeli enflasyon beklentisi 0,3 puan artışla yüzde 3,3'e yükselerek Kasım 2023'ten bu yana en yüksek seviyeye ulaştı. Bu sabah Asya piyasalarında karışık görünüm etkili. Avrupa ve ABD vadelileri yatay açılış sinyali veriyor. Bugün ABD nisan ayı ÜFE verileri 15:30'da açıklanacak. Fed üyesi Lisa Cook, 16:10'da New York Fed etkinliğinde konuşacak. Fed Başkanı Jerome Powell ise 17:00'de Hollanda Yabancı Bankacılar Derneği panelinde konuşacak.

Yapı Kredi Yatırım Menkul Değerler A.Ş.
www.ykyatirim.com.tr (http://www.ykyatirim.com.tr)


__________________________________________________
