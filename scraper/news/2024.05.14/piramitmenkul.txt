Teknik Analiz Bülteni (Piramit Menkul)
BIST100100 Endeksi haftanın ilk işlem gününü %1,25 düşüş ile 10.055 puandan kapattı. Endeks güne 10.251 puandan alıcılı bir görünüm ile başladıktan sonra gün boyunca satıcılı bir görünüm sergiledi ve günü art arda ikinci kez en düşüğünde kapatmış oldu. Endeksteki düşüşe kağıt sektörü endeksi %5,29’luk düşüş ile öncülük etti. Endeksin hacmi 93,49mlr TL ile düşük gerçekleşti. Satışların düşük hacimli olması pozitif. Başlangıcı “26 Şubat zirvesi”, dip noktası “19 Mart”, olan kısa vade fincan-kulp formasyonu boyun bölgesi (10.101), geri çekilmelerde takip edeceğimiz güçlü destek olmaya devam ediyor demiştik. Bugün bu desteğin altında kapanış gerçekleşti. Bu seviye altında kalıcı olunup olunmayacağı önemli. Kısa vadede 10.000 psikolojik destek seviyesi ve başlangıcı 3 Ekim, dip noktası 26 Aralık’ta olan orta vade fincan-kulp formasyonu boyun bölgesi 9.923 seviyesi destek olarak takip edilebilir. Yukarı yönlü hareketlerde ilk etapta dün altında kapanış yapılmış olan kısa vade fincan-kulp formasyonu boyun bölgesi (10.115) ve ardından bayrak formasyonu yarı hedefi 10.338 direnç olarak takip edilebilir.
Filtre kuralı gereği an itibarı ile kırılımı onaylanmış bayrak formasyonunun teorik hedefi 11.462, yarı hedefi ise 10.338’dir. Başlangıcı 3 Ekim, dip noktası 26 Aralık’ta olan orta vade fincan-kulp formasyonunun teorik hedefi 11.685, yarı hedefi ise 10.752’dir. Başlangıcı “26 Şubat zirvesi”, dip noktası “19 Mart”, olan kısa vade fincan-kulp formasyonunun teorik yarı hedefi ise 10.431’dir. (Teorik Hedef: 10.882) Hacim indikatöründe 24 Ağustos 2023’ten gelen düşen trendin kırılımının, formasyon kırılımlarının hacim destekli onaylanması açısından önemli.
Dolar Bazlı Endeks haftanın ilk işlem gününe 318 dolardan başladı. Gün içinde 312-319 bandında satıcılı hareket etti. Büyük resimde onaylanmış yükselen üçgen formasyonu teorik hedefi 456 doları hedef olarak takip etmeye devam ediyoruz. 312 dolar seviyesi ara destek olmak üzere formasyonun devamı için takip edeceğimiz korunması gereken seviye 305 dolar güçlü desteğimiz. Yukarı yönlü hareketlerde de ilk etapta tepki alabileceği seviyenin yükselen kama direnci (321 dolar) olduğunu bir süredir bültenlerde belirtiyorduk. Dolar bazlı endeks bu dirençten tepkisini aldı ve 312 desteğine gevşedi. Büyük resimde takip ettiğimiz yükselen üçgen formasyon hedefinin (456 dolar) endeksin hedefine girebilmesi için yükselen kama direnci (321 dolar) seviyesinin kırılımı şart.

VIOP30 VIOP30 Yakın Vade Kontratı, haftanın ilk işlem gününü 11.486 uzlaşma fiyatından %1,28 satıcılı kapattı. Kontrat gün içerisinde 11.473-11.720 bandında hareket etti. Kontratta büyük resimde teorik hedefi 12.973 olan onaylanmış bir yükselen üçgen formasyonu mevcut; desteği 11.114 olmak üzere genel resimde takip ediyoruz. Kısa vade destek direnç seviyelerinin tespiti için biri yükselen fibonacci kanalı (mavi) olmak üzere iki ayrı (mavi ve kırmızı) eğimli yükselen trend kanalı takip ediyoruz. Trend kanallarının logaritmik grafikte daha isabetli çalıştığını göz önünde bulundurarak; artık grafiği lineer değil logaritmik takip edeceğiz. Vade başlangıcından bugüne dip-tepe hesaplanan yükselen fibonacci kanalı %100 seviyesi test edilmesinin ardından %50 seviyesine (11.472) kadar uzayan bir düzeltme gerçekleşti. Bu seviye aynı zamanda henüz sadece bir kez test edilmiş (oluşum aşamasında) yükselen kırmızı kanal dip desteği. Bu bölgenin kırılımı görünümü daha da negatifleştirecektir. Bu bölgenin korunması durumunda altında henüz sadece bir kapanış yapılmış olan bir önceki zirve 11.580 seviyesi ilk etapta direnç olarak takip edilebilir.

USDTRY USDTRY kurunda haftanın ilk işlem günü 32,1415-32,3584 bandında hareket edildi. Kur gün içerisinde yine 22 günlük AO’yu direnç olarak kullanırken bir gün aranın ardından tekrardan 5 günlük AO (32,28) altında kapanış yaptı. AO’lar altında kalıcılık durumunda yatay destek 32,12 ve ardından kısa vade alçalan trend kanal desteği 32,05 ilk etapta takip edilebilir. Yukarı yönlü hareketlerde 50, 5 ve 22 günlük AO seviyeleri ilk etapta direnç olarak takip edilebilir. Ek olarak henüz onaylanmamış olsa da başlangıç dibi 1 Mart, tepesi ise 13 Mart olmak üzere; bir çift tepe formasyonu (düşüş formasyonudur) hala oluşum aşamasında, bu formasyonun onaylanıp onaylanmayacağını takip etmeye devam edeceğiz. Onaylanması görünümün daha da negatifleşmesi anlamına gelecek.



Piramit Menkul Kıymetler A.Ş
www.piramitmenkul.com.tr (http://www.piramitmenkul.com.tr)



__________________________________________________
