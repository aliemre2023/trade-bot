Bilanço Analizi-Bim (Halk Yatırım )
TMS 29 hariç 4Ç23’te beklentilerin üzerinde net kar. Bim, 4Ç23’te TMS 29 hariç yıllık %26 artışla 4,2 mlr TL net kar açıkladı. Açıklanan net kar,
piyasa beklentisi olan 3,6 mlr TL ve beklentimiz olan 3,1 mlr TL’nin üzerinde gerçekleşti. Beklentimizin üzerinde gerçekleşen net karda, ciro ve operasyonel karlılık tarafında beklentimizin üzerinde gerçekleşen sonuçlar etkili oldu. TMS 29 hariç 2023 yılı net karı yıllık %50,6 artışla 12,3 mlr TL seviyesine işaret ediyor. TMS 29 dahil 2023 net kar rakamı ise yıllık %7 azalışla 15,4 mlr TL seviyesinde gerçekleşti. Net kardaki düşüşte, yıllık bazda artan efektif vergi gideri etkili oldu. Muhasebe değişikliği nedeniyle 2023 yılı finansallarında, şirketin bilançosunda 19,6 mlr TL’lik parasal kazanç oluştu. 2023 net kar ve FAVÖK marjlarına enflasyon muhasebesi altında ve düzeltilmemiş olarak bakıldığında, net kar marjı tarafında enflasyon muhasebesi hariç yıllık 0,9 puan düşüş görülürken, enflasyon muhasebesi dahil yıllık 1,2 puan düşüş söz konusu. FAVÖK marjı tarafında ise, enflasyon muhasebesi hariç yıllık 0,2 puan düşüş görülürken, enflasyon muhasebesi dahil yıllık 0,7 puan düşüş kaydedildi. Özetle; TMS 29 hariç 4Ç23 sonuçlarının beklentilerin üzerinde gerçekleşmesine karşın, TMS 29 dahil 2023 net kar marjı ve FAVÖK marjında yıllık bazda düşüş kaydedilmesi nedeniyle açıklanan finansalların hisse performansına etkisini
‘nötr’ olarak değerlendiriyoruz.
ü TMS 29 dahil 2023 yılı gelirlerinde %18 artış kaydedildi. Gıda enflasyonu, mağaza açılışları, güçlü sepet ve trafik büyümesinin desteğiyle güçlü ciro büyümesi kaydedildi. TMS 29 hariç rakamlarda, 4Ç23’te piyasa ortalama beklentisi olan 82,5 mlr TL ve beklentimiz olan 81,9 mlr TL’nin üzerinde yıllık bazda %85 artışla 83,4 mlr TL net satış geliri kaydedildi. TMS 29 hariç, 2023 yılının tamamında satış gelirleri ise yıllık %81 artışla 267 mlr TL seviyesinde gerçekleşti. TMS 29 etkisi dahil 2023 satış gelirleri ise yıllık
%18 artışla 328,4 mlr TL’ye ulaşırken; 2022 yılına ilişkin satış gelirleri 147,7 mlr TL’den 279,3 mlr TL seviyesine revize edilmiş oldu.
ü TMS 29 dahil 2023 FAVÖK marjında 0,7 puan düşüş. 4Ç23’te TMS 29 hariç FAVÖK beklentimiz olan 5,9 mlr TL ve piyasa ortalama beklentisi olan 6,3 mlr TL’nin üzerinde yıllık bazda %79 artışla 6,9 mlr TL seviyesinde gerçekleşti. TMS 29 etkisi hariç 2023 yılı FAVÖK rakamı yıllık bazda %76,8 artışla 21 mlr TL seviyesine yükselirken, FAVÖK marjı yıllık bazda 0,2 puan düşüşle %7,9 seviyesine gerilemiş oldu. TMS 29 etkisi dahil 2023 yılı FAVÖK rakamı ise yıllık bazda %1’lik sınırlı artışla 13,7 mlr TL seviyesinde gerçekleşirken, FAVÖK marjı 2022’ye göre 0,7 puan azalışla %4,2 seviyesine gerilemiş oldu. 2022 yılına ilişkin FAVÖK rakamı ise 11,9 mlr TL seviyesinden 13,6 mlr TL seviyesine revize edilmiş oldu.
ü Şirket yönetimi, TMS 29 enflasyon muhasebesi hariç 2024 yılsonu öngörülerini açıkladı. Bim, 2024 yılı için TMS 29 enflasyon muhasebesi etkisi olmaksızın yıllık %75 (± %5) ciro büyümesi öngördüğünü açıkladı.
TMS 29 etkisi olmaksızın konsolide FAVÖK marjının 2024 yılı için %7,5-8,0 olarak gerçekleşmesi bekleniyor. Ayrıca, Bim 2024 yılında yurt içi ve yurt dışı operasyonları için satışlarının %3,0-3,5’i oranında yatırım harcaması gerçekleştirmeyi planlanıyor.
ü 12 aylık hedef fiyatımızı 506,60 TL’den 556,90 TL’ye revize ediyor, ‘AL’
tavsiyemizi koruyoruz. Finansal sonuçların ardından, modelimizi güncelliyoruz. Bu doğrultuda, Bim’in TMS 29 öncesi finansallarına göre,
yıllık %78 ciro büyümesi, %7,8 FAVÖK marjı öngörümüz bulunuyor. Bu doğrultuda, makro tahminlerimiz ve şirket yönetiminin öngörüleri ışığında tahminlerimizde yaptığımız revizyonlar sonucunda Bim için 12 aylık hedef fiyatımızı 506,60 TL’den 556,90 TL’ye revize ediyor; ‘AL’ yönünde bulunan tavsiyemizi ise sürdürüyoruz.
Halk Yatırım Menkul Değerler A.Ş.
www.halkyatirim.com.tr (http://www.halkyatirim.com.tr)

* * *
Burada yer alan yatırım bilgi, yorum ve tavsiyeler yatırım danışmanlığı kapsamında değildir.Yatırım danışmanlığı hizmeti ; aracı kurumlar, portföy yönetim şirketleri, mevduat kabul etmeyen bankalar ile müşteri arasında imzalanacak yatırım danışmanlığı sözleşmesi çerçevesinde sunulmaktadır.Burada yer alan yorum ve tavsiyeler, yorum ve tavsiyede bulunanların kişisel görüşlerine dayanmaktadır.Bu görüşler mali durumunuz ile risk ve getiri tercihlerinize uygun olmayabılır.Bu nedenle, sadece burada yer alan bilgilere dayanılarak yatırım kararı verilmesi beklentilerinize uygun sonuçlar doğurmayabilir.
__________________________________________________
