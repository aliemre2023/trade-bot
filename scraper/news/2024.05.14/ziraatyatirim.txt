: Geçtiğimiz hafta yukarı yönlü hareketlerinde güç kazanmakta zorlanan100 haftanın ilk işlem gününde sert düşüşle karşılaştı.
Tüm sektör endekslerinde kapanış negatif olurken,100'de düşen hisse sayısı 90 oldu. Düzeltme dalgasıyla karşılaşan endekste bu hareketin devam edebileceğine yönelik sinyaller devam ediyor. Bu kapsamda 9.915 ilke etapta hedef olarak izlenebilir. Ana destek ise 9.800 bölgesinde. Diğer yandan, olası yükselişlerde 10.150/200 bölgesi güçlü direnç olarak izlenebilir.

Ziraat Yatırım Menkul Değerler
www.ziraatyatirim.com.tr (http://www.ziraatyatirim.com.tr)


__________________________________________________
Risk primimizdeki düşüşü destekleyen gelişmelere karşın geçen hafta100 endeksi güç kazanmakta zorlanmıştı. Kamuda tasarruf paketinin açıklandığı haftanın ilk işlem gününde ise100'de tüm sektörlere yayılan satış dalgası vardı. Endeks günü %1,6 oranında düşüşle kapatırken, son yükselişe öncülük eden AKBNK'nın bu sefer düşüşe öncülük etmesi önemliydi. Sırasıyla THYAO, TUPRS ve SAHOL endeksi en fazla baskılayan diğer hisselerdi. Endekste 90 hisse ise günü negatif bölgede tamamladı. Diğer yandan,100 dışı endeksteki kayıp %3 oldu. Teknik bir düzeltme de olarak değerlendirilebilecek100 endeksindeki dünkü düşüşün baskısı bugün de devam edebilir ve endekste 10bin psikolojik seviyenin altına sarkmalar yaşanabilir. Destek 9.915 civarında. Öte yandan, olası yükselişlerde 10.150/200 direnç bölgesi olarak takip edilebilir.100'ün güne ise hafif tepki yükselişiyle başlamasını bekliyoruz. Yurtiçinde bugün veri gündemi sakin. Yurtdışına bakıldığında, yarınki kritik enflasyon verisi beklenirken, bugünkü ÜFE verisi piyasalarda kısmi oynaklık yaratabilir. Ayrıca Fed Başkanı Powell'ın konuşması ajandada yer alıyor. Dün yatay bir görüntüyle kapatan ABD borsaları bu sabah sakin bir görüntü sergiliyor.








MAKROEKONOMİ


Yurt içinde, TCMB tarafından mart ayı ödemeler dengesi verisi yayınlandı. Aylık bazda mart ayında net hizmet gelirlerindeki kısmi artışa (özellikle net seyahat gelirlerindeki artışa) karşın dış ticaret açığındaki kısmi artışın etkisiyle aylık cari denge 4,54 milyar USD ile beklentilerin (3,75 milyar USD) üzerinde açık verdi ve böylece son altı ayın en yüksek seviyesinde açık kaydedildi, ocakta 2,67 milyar USD açık ve şubatta ise 3,64 milyar USD açık vermişti.
12 aylık kümülatif verilere göre cari açık ise, şubat ayındaki 31,9 milyar USD'den mart ayı itibarıyla 31,2 milyar USD seviyesine iyileşti. Böylece 12 aylık kümülatif bazda cari işlemler açığı Mayıs 2023'te 57 milyar USD'ye ulaşmasının ardından 10 aylık dönemin sonunda Mart 2024 itibarıyla 25,8 milyar USD'lik iyileşme kaydetti. 12 aylık kümülatif cari denge/GSYH oranı ise, Mayıs 2023'te %5,6 seviyesine ulaşmasının ardından Mart 2024 itibarıyla %2,8 seviyesine iyileşmiş durumda (2023 yılı GSYH verisi alındı).
Aylık bazda altın ve enerji hariç cari işlemler fazlası ise şubat ayındaki 1,7 milyar USD'den mart ayında 0,78 milyar USD'ye geriledi. 12 aylık kümülatif bazda altın ve enerji hariç cari işlemler fazlası ise, şubat ayındaki 35,9 milyar USD'den mart ayı itibarıyla 36,1 milyar USD seviyesine hafif yükseldi.
Ayrıca TÜİK tarafından yayınlanan verilere göre, tüketim harcamalarına dair izlediğimiz perakende satış hacmi aylık bazda şubat ayında %3,6 oranında artışın ardından martta yavaşlayarak yatay seyre (%0 değişim) geçti ve böylece iç talepte yavaşlamaya işaret ederek son yedi ayın en düşük seviyesinde kaydedildi. Perakende satış hacminin yıllık artış hızı ise şubat ayındaki %25,2'den mart ayında %19,4 seviyesine yavaşladı. Perakende satış hacminde detaylara bakıldığında, martta aylık bazda gıda, içecek ve tütün ürünleri satışları %0,2 oranında ve gıda dışı (otomotiv yakıtı hariç) ürünlerin satışı %0,3 oranında sınırlı artış kaydetti ve otomotiv yakıtı satışı ise %1,8 oranında düşüş kaydetti.
Toplam ciro endeksinin ise martta aylık artış hızı %6,5'ten %4,7 seviyesine yavaşlayarak son dört ayın en düşük seviyesinde gerçekleşirken, yıllık bazda artış hızı ise %85,7'ten %84 seviyesine kısmi yavaşladı, bir önceki yılın aynı ayında ise %61,6 seviyesinde kaydedilmişti. Detaylara bakıldığında, martta aylık bazda sanayi ciro artış hızı %5,6'dan %3,4 seviyesine, ticaret ciro artış hızı %6'dan %4,7 seviyesine ve hizmet ciro artış hızı %9,5'ten %4,1 seviyesine yavaşladı, buna karşın inşaat ciro artış hızı ise %8,7'den %11,4 seviyesine yükseldi.
Yurt dışında bugün veri takvimine bakıldığında,

ABD tarafında, piyasaların odak noktasında TSİ 17'de Fed Başkanı Powell'ın konuşması olacak. Powell'ın konuşmasında, Fed'in gelecek dönem para politikasına ve olası faiz indirimlerine ilişkin yeni sinyaller aranacak.

Ayrıca Fed'in para politikasına yön vermesi açısından yakından takip edilecek verilerden, nisan ayı ÜFE verileri TSİ 15.30'da izlenecek. Martta manşet ÜFE'nin aylık bazda artış hızı ise %0,6'dan %0,2 seviyesine yavaşlayarak beklentilerin (%0,3) altında kaydedilmişti ve böylece son üç ayın en düşük seviyesinde gerçekleşmişti, yıllık bazda ise %1,6'dan %2,1 seviyesine yükselmişti ve böylece Nisan 2023'ten bu yana en yüksek seviyede kaydedilmişti, beklentiler ise %2,2 seviyesine yükselmesi yönündeydi. Bunun yanında, gıda ve enerji ürünlerini dışlayan çekirdek ÜFE'nin ise martta aylık bazda artış hızı beklentilerle uyumlu olarak %0,3'ten %0,2 seviyesine yavaşlarken, yıllık bazda ise %2,1'den %2,4 seviyesine yükselmişti ve böylece son yedi ayın en yüksek seviyesinde kaydedilmişti. Nisanda ise manşet ÜFE'nin ise aylık bazda artış hızının %0,2'den %0,3 seviyesine yükselmesi ve yıllık bazda ise %2,1'den %2,2 seviyesine hafif yükselmesi bekleniyor. Nisanda çekirdek ÜFE'nin ise aylık bazda artış hızının bir önceki aya benzer şekilde %0,2 seviyesinde gerçekleşmesi ve yıllık bazda ise %2,4'ten %2,3 seviyesine hafif gerilemesi bekleniyor.

Avrupa tarafında ise, ECB'nin para politikasına yön verecek olan verilerden Almanya'da nisan ayına ilişkin nihai TÜFE verisi TSİ 09'da açıklanacak. Öncü verilere göre, Almanya'da manşet TÜFE'nin aylık bazda artış hızı nisanda %0,4'ten %0,5 seviyesine yükselmekle birlikte beklentilerin (%0,6) altında gerçekleşirken, yıllık bazda ise bir önceki aya benzer şekilde %2,2 seviyesinde kaydedilmişti ve böylece Mayıs 2021'den bu yana en düşük seviyedeki seyrini sürdürmüştü, beklentiler ise %2,3 seviyesine hafif yükselmesi yönündeydi.

Ayrıca Almanya'da ekonominin seyrine ve gelecek döneme ışık tutacak olan mayıs ayı ZEW cari koşullar ve beklentiler endeksleri TSİ 12'de açıklanacak. Nisanda ZEW cari koşullar endeksi -80,5'ten -79,2'ye hafif yükselmekle birlikte beklentilerin altında kaydedilmişti ve negatif bölgedeki zayıf seyrini sürdürmüştü. ZEW beklentiler endeksi ise nisanda 31,7'den 42,9'a beklentilerin üzerinde yükselerek pozitif bölgedeki seyrini altıncı aya taşımıştı ve Şubat 2022'den bu yana en yüksek seviyelerdeki seyrini sürdürmüştü. Nisanda beklentiler endeksindeki belirgin yükselişte, anket katılımcılarının, ECB'den faiz indirimi beklentilerinin yanında, Almanya ekonomisine yönelik daha olumlu değerlendirmeler ve en çok ihracat yapılan ülkelere ilişkin olumlu beklentiler etkili olmuştu.

ŞİRKET HABERLERİ

Aselsan (ASELS, Sınırlı Pozitif): Şirket ile Türkiye Cumhuriyeti Cumhurbaşkanlığı Savunma Sanayii Başkanlığı arasında kent güvenliğine yönelik mevcut projelere ilişkin sözleşme değişiklikleri yapılmıştır. Söz konusu sözleşme değişiklileri ile Aselsan'a toplam 354mn USD tutarında ilave kent güvenlik yönetim sistemi siparişleri verilmiştir. İşbu sözleşme değişiklikleri kapsamında teslimatların 2027 yılı sonuna kadar Türk savunma sanayi ekosisteminde yer alan paydaşların da katkısı ile tamamlanması planlanmaktadır.

Diğer yandan, Şirket 0,11TL (net 0,10TL) temettü ödemesi planlamaktadır. Son kapanış fiyatına göre temettü verimi %0,2 oranında hesaplanmaktadır. Teklif edilen nakit kar payı hak kullanım tarihi 25.11.2024'tür.

BİM Mağazalar (BIMAS, Pozitif): Şirketin 4Ç2023'deki ana ortaklık net dönem karı (TMS 29 etkisi hariç) 2022'nin aynı dönemine göre %25,9 oranında artarak 4.234mn TL'ye yükselmiştir. 4. çeyrek karıyla birlikte BİM'in (TMS 29 etkisi hariç) 2023 yılı ana ortaklık net dönem karı 2022'ye göre %50,6 artışla 12.283mn TL'ye ulaşmıştır. TMS etkisi dahil 2023 yılı net dönem karı 15.441mn TL (2022: 16.596mn TL) olarak açıklanmıştır. BİM'in satış gelirleri (TMS 29 etkisi hariç) 4Ç2023'de 4Ç2022'ye göre %85 oranında artmış ve 83.417mn TL olmuştur. Brüt kar ise %97 oranında artarak 16.304mn TL olarak gerçekleşmiştir. Brüt kar marjı da yıllık 1,2 puan artarak %19,5'e yükselmiştir. Şirketin (TMS 29 etkisi hariç) faaliyet giderleri ise aynı dönemde %107,6 oranında artmış ve 10.796mn TL olmuştur. Bununla birlikte net esas faaliyet karı %79 artışla 5.508mn TL olmuştur. 4. çeyrek FAVÖK'ü (TMS 29 etkisi hariç) %78,8 artışla 6.883mn TL olurken, FAVÖK marjı 0,3 puan azalışla %8,3'e gerilemiştir.

BİM'in satış gelirleri (TMS 29 etkisi dahil) 2023 genelinde 2022'ye göre %17,6 oranında artmış ve 328.442mn TL olmuştur. Aynı dönemde FAVÖK %0,9 oranında artmış ve 13.751mn TL'yi göstermiştir. FAVÖK marjı 0,7 puan azalışla %4,2'ye gerilemiştir. 2023'te 19.618mn TL parasal kazanç (2022: 14.852mn TL parasal kazanç) ve 6.599mn TL'lik vergi gideri sonrasında 2023 net dönem karı da 15.441mn TL olarak gerçekleşirken, net kar marjı 1,2 puan azalışla %4,7 seviyesine gerilemiştir.

Şirket 2024 beklentilerini (TMS 29 etkisi hariç) de açıklamıştır. Buna göre satış gelirlerinin %75(±5) artması beklenmekte olup (2023: %81), FAVÖK marjının ise %7,5-8,0 seviyesinde gerçekleşmesi öngörülmektedir (2023: %7,9). Yatırımların satışlara oranı da %3,0-3,5 seviyesinde tahmin edilmiştir (2023: %3,6).

SEKTÖR HABERLERİ

Kamuda tasarruf paketinin detayları açıklandı. Üç ana başlık içeren pakette taşıtlardan kamu binalarına, yatırım projelerinden diğer harcama türlerine kadar birçok alanda tedbirler açıklandı. Paket kapsamında 3 yıl boyunca emekli olanlar hariç kamuya yeni personel alımı yapılmayacak, kamuda 3 yıl süreyle yeni araç satın alma ve kiralama yapılmayacak. (Kaynak: Bloomberg HT)

DİĞER HABERLERİ

Borlease Otomotiv (BORLS): Şirket'in 2023 yılı net dönem karı, 2022 yılına göre %44,2 oranında azalarak 508,7mn TL olarak açıklanmıştır. Satış gelirleri 2023'de bir önceki yılın aynı dönemine göre %5,7 oranında azalarak 3.181mn TL olmuştur. Şirketin, brüt karı ise aynı dönemler itibariyle %9,2 oranında artmış ve 601,2mn TL olarak gerçekleşmiştir. Brüt kar marjı ise yıllık 2,6 puan artışla %18,9'u göstermiştir. Aynı dönemde operasyonel giderleri %26,7 oranında artarak 414,4mn TL olarak gerçekleşen Şirket, 105,7mn TL net diğer faaliyet geliri yazmış ve böylece 292,5mn TL faaliyet karı kaydetmiştir. Faaliyet kar marjı yıldan yıla 2,5 puan artışla %9,2 olmuştur. 71,2mn TL yatırım faaliyetlerinden gelir kaydeden Şirket'in net finansman gideri 575,1mn TL olarak gerçekleşmiştir. 2023'te 466,5mn TL parasal kazanç (2022: 617,6mn TL parasal kazanç) kaydedilmiştir. Son olarak 253,5mn TL'lik vergi geliri eklendikten sonra 2023 yılı ana ortaklık net dönem karı 508,7mn TL olarak gerçekleşmiştir.

CVK Maden (CVKMD): CVK Maden İşletmeleri, yurt dışında yerleşik bir şirket ile "Maden Cevheri Satışı" konusunda anlaşmıştır. Siparişin toplam bedeli yaklaşık 64,5mn TL (2mn USD)'dır.

Ege Gübre (EGGUB): Şirket, konteyner elleçleme ve terminalcilik faaliyetlerinde kapasitesinin artırılmasına teminen toplam 16,3mn USD bedelle bir adet STS liman vinci ve üç adet RTG saha istif vinç alımı için Çinli bir firmaya sipariş vermiştir. Söz konusu siparişlerin teslim süresi 19 ay olarak belirlenmiş olup, bu yatırımları için alınan yatırım teşvik belgesi kapsamında kurumlar vergisi (%50, YKO %15), KDV ve gümrük vergisi istisnalarından faydalanılacaktır.

Koroplast (KRPLS): Koroplast, ürettiği ürünler özelinde iş ortaklığı kurduğu Metro Türkiye (Metro Grosmarket Bakırköy Alışveriş Hizmetleri) ile yeni bir anlaşmaya imza attı.

Mistral GYO (MSGYO): Şirket, İzmir ili, Çeşme ilçesi 5575 Ada 3 parsel sayılı 16.376 m2 yüz ölçümlü arsada yapımı süren "Kumsal Boyalık" adlı 7 bloktan oluşacak projesinin tüm bloklarının inşaatlarına başlamış olup kaba inşaat seviyesi %75'e ulaşmıştır. Haziran ayı içerisinde tüm kaba inşaat işlerinin tamamlanması planlanmaktadır.

Ray Sigorta (RAYSG): Şirketin 2024 yılı Ocak-Nisan aylarını kapsayan döneme ait denetimden geçmemiş, tahmini prim üretimi 8.898mn TL'dir. Prim üretiminde bir önceki yılın aynı dönemine göre %159,6 oranında artış meydana gelmiştir.

Türk İlaç Sanayi (TRILC): Devlet Malzeme Ofisi Genel Müdürlüğü tarafından açılan Tıbbi Beşeri İlaç alım ihalesi "TURKFLEKS" markası ile 62,6mn TL (KDV Hariç) tutarla ortaklık uhdesinde kalmıştır.

VBT Yazılım (VBTYZ): VBT Yazılım, Türkiye'de yerleşik Bir Özel Banka ile "Ana Sistem Yedekleme ve Arşiv Altyapısı Tapeless Yazılım Alımı" konusunda anlaşmıştır. Sözleşmenin toplam bedeli 1,54mn USD'dir


Ziraat Yatırım Menkul Değerler
www.ziraatyatirim.com.tr (http://www.ziraatyatirim.com.tr)


__________________________________________________
