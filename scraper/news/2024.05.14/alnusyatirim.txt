Teknik Tavsiye-FROTO (AlnusYatırım)
1180 Seviyesi Üzerine Yerleşme; Teknik Olarak Pozitif!
Hissede, yaklaşık 5 ay öncesinden başlayan yükselen trendi takipteyiz. Son olarak 1180,00 seviyesindeki kritik yatay direnç bölgesini de aşan hissede, buranın üzerinde kalıcılıkta; teknik olarak yükseliş hareketi ivme kazanabilir. Öte yandan, olası geri çekilmelerde ise; şuan için 1148 civarına denk gelen yükselen trend çizgisi yine önem arz edecek.

Alnus Yatırım Menkul Değerler A.Ş
www.alnusyatirim.com (http://www.alnusyatirim.com)


__________________________________________________
Teknik Tavsiye-Aygaz (Alnusyatırım)
Yükselen Kanalın Üst Bandının Kalıcılıkla Aşılması; Teknik Olarak Yükseliş Hareketlerini İvme Kazandırabilir!
Hissede, Mart sonundan başlayan yükseliş hareketlerinin devamında bir ‘’Bayrak Formasyonu’’ oluşmuş ve aynı zamanda yükselen kanalın üst bandına kadar da gelinmişti. Şuan için 201,00 seviyesi ile yükselen kanalın üzerine geçen hissede, buranın üzerinde kalıcılıkta;
teknik olarak yükseliş hareketi ivme kazanabilir. Öte yandan, yeniden kanal içerisine yerleşme durumunda ise; hissede düzeltme hareketleri ön plana çıkabilir

Alnus Yatırım Menkul Değerler A.Ş
www.alnusyatirim.com (http://www.alnusyatirim.com)


__________________________________________________
Bilanço analizi - BİM (Alnus Yatırım)
BIMAS’ın, 2023/12 dönemi finansallarını incelediğimizde;
ü Şirket‘in Hasılat’ı, geçen yılın aynı dönemine(2022/12) göre 49,2 Milyar TL civarında(yüzde 17,61 oranında) artış gösterirken; ’Satışların Maliyeti’nde ortaya çıkan 39,6 Milyar TL civarındaki artış sonrasında; şirketin ‘Brüt Kâr’ rakamındaki artış tutarı 9,6 Milyar TL(yüzde 22,85) civarında gerçekleşmiştir.
ü Şirketin ‘Faaliyet Giderleri’nde; ‘’Personel Giderleri’’
öncülüğünde 11,8 Milyar TL civarında artış olurken, cari dönemde ortaya çıkan 601,3 Milyon TL civarındaki ‘Net Diğer Esas Faaliyet Gelirleri’ kaleminde ise; ‘‘Personel Teşvik Gelirleri’’, ‘’Faaliyetle İlgili Diğer Gelir ve Kârlar’’ ve Rekabet Kurulu cezasının geri alınan tutarını kapsayan ‘’Ceza ve Tazminat Gelirleri’’ alt kalemleri büyük oranda etkili olmuştur. ‘Diğer Net Esas Faaliyet Gelirleri’ kalemindeki artışa karşın; ‘Faaliyet Giderleri’ndeki yüksek artış; şirketin ‘Esas Faaliyet Kârı’ ve ‘FAVÖK’ tutarlarını baskılamıştır(Esas Faaliyet Kârı senelik bazda yüzde 31,74 oranında azalırken, FAVÖK tutarı ise sadece yüzde 0,87 oranında artış göstermiştir).
ü Grup’un çeşitli yatırım fonlarından elde ettiği gelirleri içeren
‘’Finansal Yatırımlardan Gelirler’’ alt kalemindeki artış;
‘Yatırım Faaliyet Gelirleri’nde oluşan 118,0 Milyon TL’lik artışı destekleyen en önemli unsur olmuştur. Buna karşın, şirketin
‘Net Finansman Giderleri’; ‘’Kiralama Yükümlülüğünden Kaynaklanan Finansman Giderleri’’ öncülüğünde 291,2 Milyon TL tutarında artmıştır. ‘Net Vergi Giderleri’nde görülen 3,9 Milyar TL’lik yüksek artış ise; ‘Dönem Net Kârı’nı baskılayan önemli kalemlerden birisi olmuştur. Şirketin açıkladığı 15,4 Milyar TL’lik Dönem Net Kârı, geçen yılın aynı dönemine göre yüzde 6,96(1,16 Milyar TL) oranında azalmıştır.
ü Şirket’in ‘Hasılat’ı, TMS 29 etkisi hariç tutulduğunda; çeyreklik bazda(2023/4.Çeyrek-2023/3.Çeyrek) yüzde 85, senelik bazda yüzde 81 oranlarında artmıştır. Brüt kâr ise; sırasıyla yüzde 19,5 ve yüzde 19,4 olmuştur. 2023 yılı satış kırılımında; ‘BİM Türkiye’ mağazalarının payı yüzde 90’dan yüzde 89a gerilerken, ‘File’ mağazalarının payı ise yüzde 4’den yüzde 6’ya yükselmiştir.
ü Şirket 2024 yılında, TMS 29 enflasyon muhasebesi uygulaması hariç tutulduğunda; yüzde 70 ile yüzde 80 arasında satış büyümesi beklerken, FAVÖK marjının da yüzde 7,5 ile yüzde 8,0 aralığında gerçekleşmesi öngörülmekte.
Şirketin, 2024 yılı için tahmin ettiği Yatırım Harcamaları’nın Satışlara Oranı ise; yüzde 3,0 ile yüzde 3,5 aralığında bulunmakta.
ü Açıklanan finansallar doğrultusunda, değerleme modelimizde oluşturduğumuz geleceğe dönük projeksiyonlarımız(TMS 29 etkisini dışlayarak) kapsamında;
şirket hisseleri için 12 aylık hedef fiyatımızı 556 TL ve tavsiyemizi ‘’AL’’ olarak belirliyoruz.


Alnus Yatırım Menkul Değerler A.Ş
www.alnusyatirim.com (http://www.alnusyatirim.com)


__________________________________________________
Bilanço analizi - Enka İnşaat (Alnus Yatırım)
ENKAI’nın, 2024/03 dönemi finansallarını incelediğimizde;
ü Şirket‘in Hasılat’ı, geçen yılın aynı dönemine(2023/03) göre;
sadece yüzde 4,21 oranında(736,2 Milyon TL) artış gösterirken, ’Satışların Maliyeti’nde ortaya çıkan 171,1 Milyon TL(yüzde 1,22) civarındaki azalış sonrasında; şirketin
‘Brüt Kâr’ rakamında 907,4 Milyon TL(yüzde 26,56) civarında artış oluşmuştur. Şirketin satışlarının bölümlere göre dağılımında; İnşaat iş kolunun hasılatı 4,7 Milyar TL’lik artış gösterirken, Enerji iş kolunun hasılatında ise 5,5 Milyar TL’lik azalış görülmüştür. Coğrafi dağılım olarak ise; ‘’Avrupa’’
bölgesinin hasılatı 3,6 Milyar TL civarında artış gösterirken,
‘’Yurt içi(Türkiye)’’ hasılatı ise 4,7 Milyar TL civarında azalmıştır.
ü Şirketin ‘Faaliyet Giderleri’nde; geçen yılın aynı dönemine göre 785,2 Milyon TL tutarında artış görülmüştür. ‘Net Diğer Esas Faaliyet Gelirleri’ kalemindeki artış tutarı ise 25,0 Milyon TL ile hayli sınırlı olmuştur. Bu gelişmeler sonrasında; şirketin
‘Esas Faaliyet Kârı’ 147,2 Milyon TL(yüzde 6,57), ‘FAVÖK’
rakamı 615,6 Milyon TL(yüzde 26,05) civarında artmıştır ü Grup içerisinde bulunan ve yaklaşık olarak 131,7 Milyar TL tutarında yer alan ‘’Finansal Yatırımlar’’ın, TMS 39 kapsamında değerlemesi sonucunda cari dönemde ortaya çıkan 2,7 Milyar TL civarındaki ‘’Değer Artış Kazançları’’; cari dönemde şirketin ‘Yatırım Faaliyet Gelirleri’ içerisinde önemli yer tutmuştur. Geçen yılın aynı döneminde, şirketin finansallarına 274,1 Milyon TL tutarında ‘Net Finansman Gideri’ kaydedilirken, cari dönemde ise 200,0 Milyon TL civarında ‘Net Finansman Geliri’ yazılmıştır. Öte yandan, cari dönemde ortaya çıkan 1,2 Milyar TL’lik ‘Net Vergi Gideri’ ise;
‘Dönem Net Kârı’ üzerinde baskı oluşturan önemli kalemlerden birisi olmuştur.
ü Şirketin, dönem sonu(2024/03) itibarıyla İnşaat segmentinde yapılmakta olan işlerinin kalan tutarı 5,04 Milyar ABD Doları seviyesinde olup; bunların içerisinde en büyük payı yüzde 20,1 ile ‘’Özel Projeler’’ almakta. Kuzey Makedonya, Sırbistan ve Birleşik Krallık projeleri ise; sırasıyla yüzde 15,2, yüzde 11,9 ve yüzde 11,7’lik paylarla, devam eden projeler arasında önemli yer tutmakta. Şirket ayrıca, Enerji üretimi alanında;
Yap-İşlet modeli çerçevesinde işletilen ve tamamına sahip olduğu toplam 4100 MW kapasiteli Gebze, Adapazarı ve İzmir doğal gaz kombine çevrim santralleriyle, Türkiye’nin en büyük özel sektör elektrik enerjisi üreticisi olup; Türkiye’nin yıllık elektrik ihtiyacının yaklaşık %10’unu karşılayabilme kapasitesine sahiptir.
ü Açıklanan finansallar kapsamında modelimizde yaptığımız revizyonlar sonrasında; şirket hisseleri için 12 aylık hedef fiyatımızı 45,50 TL’den 48,00 TL’ye yükseltiyoruz. Daha önce
‘’NÖTR’’ olarak belirttiğimiz tavsiyemizi ise; yüzde 28,65 oranındaki potansiyel getiriden ötürü ‘’TUT’’a çeviriyoruz.

Alnus Yatırım Menkul Değerler A.Ş
www.alnusyatirim.com (http://www.alnusyatirim.com)


__________________________________________________
