Sabah Analizi (Dinamik Yatırım Menkul Değerler)
Küresel piyasalarda bugün Almanya'da nihai TÜFE, İngiltere'de İşsizlik ve ABD tarafında ÜFE verilerini ayrıca ABD enflasyon verisi öncesi bugün Powel'ın konuşmasını takip ediyor olacağız.Yurt içerisinde dün,Türkiye Cumhuriyet Merkez Bankası (TCMB), Ödemeler Dengesi Gelişmelerin açıkladı. Mart ayında cari işlemler hesabı 4.544 milyon dolar açık verdi. Piyasa beklentisi 3.7 Milyon dolar açık verilebildiği yönünde şekilleniyordu. Açıklanan veri piyasa beklentisi üzerinde bir açığı işaret etti. Ödemeler dengesi tanımlı dış ticaret açığı 5.193 milyon dolar olarak gerçekleşti, Hizmetler dengesi kaynaklı net girişler 2.241 milyon dolar seviyesinde gerçekleşti, Birincil gelir dengesi ve ikincil gelir dengesi kalemleri sırasıyla 1.604 milyon doları net çıkış ve 12 milyon dolar net giriş kaydetti. Resmi rezervlerde bu ay 10.281 milyon dolar net azalış gerçekleşti.
*Cumhurbaşkanı yardımcısı Cevdet Yılmaz ile Hazine ve Maliye Bakanı Mehmet Şimşek Kamuda Tasarruf ve Verimlilik Paketi'ni kamuoyuyla paylaştı. Paketin üç ana unsuru; kamuda tasarruf, bütçe harcamalarında disiplin, kamu yatırımlarında verimlilik. Cumhurbaşkanı Yardımcısı Yılmaz, "Kamunun tasarruf yapması, verimliliği artırması, daha az bütçe açığına, daha az kamu borçlanmasına ve faiz yüküne, daha az cari açığa yol açacaktır." dedi.Hazine ve Maliye Bakanı Mehmet Şimşek ise Orta vadeli programımızın enflasyonu düşürmeye yönelik politikalarının yıllık bazda belirgin sonuçlarını bu yılın ikinci yarısında görmeye başlayacağız. Gelecek yıl yüzde 20'nin altında, 2026 yılında ise tek haneli enflasyona ulaşmaya kararlıyız. Bunu sağlarken büyümeyi, istihdamı ve sosyal dengeleri azami oranda gözetmeye devam edeceğiz. Amacımız, istikrar içinde büyümek ve kalıcı sosyal refah artışı sağlamaktır. ABD endeksleri, haftanın ilk işlem gününü karışık seyirle tamamladı.
ABD vadelilerinde de karışık seyirle işlemlerine devam ediyor.
Avrupa borsaları, işlem gününü karışık seyirle kapattı.
Asya Pasifik Bölgesi'nde endeksler günü karışık seyirle tamamladı.
Borsa İstanbul'da 100 endeksi haftanın ilk işlem gününü, yüzde 1,59 değer kaybederek 10.055,98 puandan tamamladı.BIST 100 endeksi, önceki kapanışa göre 162,60 puan azalırken, toplam işlem hacmi 93,5 milyar lira oldu.Bankacılık endeksi yüzde 1,86, holding endeksi yüzde 1,55 değer kaybetti. Tüm sektör endeksleri gerilerken, en çok kaybettiren yüzde 5,29 ile orman kağıt basım oldu.BIST 100 endeksine dahil hisselerin 10'u prim yaptı, 90'ı geriledi. Türk Hava Yolları, Ereğli Demir Çelik, Akbank, Türkiye İş Bankası (C) ile Tüpraş en çok işlem gören hisse senetleri oldu.
Teknik olarak bakıldığında 10.000 seviyesinin üzerinde kalıcılık sağlanması durumda 10.100- 10.150- 10.200 dirençlerine doğru yükseliş takip edebilir. 10.000 seviyesi altına geçilmesi durumunda ise 9.980- 9.920- 9.850 destek seviyeleri izlenebilir.
100 endeksinin haftanın ilk işlem gününe hafif alıcılı bir başlangıç yapmasını bekliyoruz.


Dinamik Yatırım Menkul Değerler A.Ş.
https://www.dinamikyatirim.com.tr/


__________________________________________________
