BIST Günlük Bülten (İntegral Yatırım Menkul Değerler )
Piyasa Beklentimiz Borsa endeksi dün kar satışı ile 10000 seviyesine doğru geriledi. Dün hacim zayıftı. Genel olarak 10400'e doğru yükseliş sonrası yaşanan bu satışı düzeltme olarak okuyoruz. Haftalık açıklanan verilerde Türkiye'ye ilişkin algılamaları değiştirecek bir unsur bulunmuyor. Kısa vadeli gelen yabancı yatırımcı oldukça sıcak ve kısa vadeli girişler sunuyor. Bu nedenle direnç alanlarında yaşanan geri çekilmeleri normal karşılıyoruz. Buna karşın büyük resimde borsa endeksinde ana yön yukarı. Bu hafta bizimle alakalı çok majör bir gelişme bulunmuyor. Daha çok yurt dışında Fed Başkanı Powell konuşmasını ve yarın açıklanacak ABD TÜFE verisi küreselde daha majör. Bugün Hazine ve Maliye Bakanı Mehmet Şimşek saat 13.30'da Brüksel'de Türkiye konulu bir panelde konuşması ve TCMB Başkanı Fatih Karahan'ın saat 15.00'te Katar Ekonomik Forumu'nda konuşma yapması bekleniyor. Konuşmaların piyasa etkisini beklememekle birlikte Türkiye'ye orta ve uzun vadedeki bakış ve algılamalar açısından kıymetli olduğunu düşünmekteyiz. Yurt dışında ise Fed Başkanı Powell ve ECB üyesi Knot TSİ 17.00'de Hollanda Yabancı Bankacılar Derneği panelinde konuşacak. Powell'ın açıklamaları Fed'in faiz patikasında daha belirsiz olduğu bu dönemde önemli olabilir. Endekste satıcılı eğilimin devam etmesi halinde 22 günlük ortalama olan 9920 seviyesine doğru hareketin sürmesi beklenebilir. Buna karşın satışların 9920 seviyesi ile sınırlı kalması halinde hacimli artışla birlikte tepkilerin gelebileceği görüşündeyiz.

Bugün hareketli olmasını beklediğimiz hisseler:
AKFYE, ECZYT, ULKER: Olumlu teknik göstergelerin devamı ARCLK: Direnç bölgesinde güçlü teknik göstergelerde korunma YYLGD: 22 ve 50 günlük ortalamasına doğru tepki isteği 100 Endeksi Bist 100 endeksi 10385 direnci yakınlarından düzeltme eğilimine geçti. Endeks şu sıralar 9920 seviyesinden geçen 22 günlük ortalamasına doğru geriliyor. 10000 desteğinden veya 9920 ana desteğinden tepkilerin gelmesini bekleriz. Özellikle 22 günlük ortalamasının altında günlük kapanış yapması halinde düzeltme boyutunun daha derin olabileceği görüşüyle 9500'lere doğru eğilimin sürmesi beklenebilir. Buna karşın 9920 seviyesinin üzerinde kalmaya devam etmesi ve günü hacimli yukarıda tamamlaması halinde ise düzeltme boyunun sınırlı kalması beklenebilir.
Dirençler: 10200 / 10385 / 10500 Destekler: 10000 / 9920 / 9800

VIOP STRATEJİ - XU030 SPOT EDNEKS 30 viop kontratı için dün paylaştığımız stratejimizi koruyoruz. Spot fiyattaki 11145 seviyesi altındaki seyrini sürdürdüğü sürece agresif uzun pozisyonlar için beklemede kalmakta fayda olabilir. Büyük resimde ana yön yukarı olmakla birlikte yukarı yönlü hareket için aşağı yönlü düzeltme eğilimi yaşıyoruz. Dolayısıyla 11150 seviyesi üzerinde kapanışlar oluşmadığı sürece uzun pozisyonlar için aceleci olmamakta fayda var. Spottaki 10700 seviyesi altında kapanış olmadığı sürece ise kısa pozisyonlar için beklemede kalmak yararlı olabilir.


İntegral Yatırım Menkul Değerler A.Ş.
www.integralmenkul.com.tr (http://www.integralmenkul.com.tr)


__________________________________________________
Bilanço Analizi-Bim (İntegral Yatırım Menkul Değerler )
BİM Birleşik Mağazalar (BIMAS), 2023 yılında 15.440 Milyon TL net kar elde etti. Şirket 2022 yılında 16.596 Milyon TL net kar elde etmişti. Yıllık net karda %7’lik azalışta, Şirketin reel olarak satışlarında %18’lik artış, pazarlama, genel yönetim giderlerinde artış yaşanmasıyla birlikte esas faaliyet karındaki düşüş ve ertelenmiş vergi gideri net karı baskılamıştır. Buna karşın Finansal yatırımlardan gelirler kaleminde çeşitli yatırım fonlarından elde ettiği gelirler net karı desteklemiştir. Net kar marjı yıllık bazda 1,24 puan azalış göstererek
%4,70 seviyesinde gerçekleşti.
Şirketin satış gelirleri reel olarak %18 büyüdü… Şirketin satış gelirleri 2023 yılında reel olarak %18 artışla 328.441 Milyon TL gerçekleşti. 2023 yılında 972 yeni mağaza açılışı ile toplam 12.482 mağaza sayısı gerçekleşmiştir. 2022 yılında toplam 11.510 mağaza sayısına sahipti. Mağaza sayısı artışı yıllık %8 (deprem etkisi hariç)
artış gerçekleştirmiştir. Toplam mağazaların 11.203’ünü BİM Türkiye,
236’sını FİLE, 687’sini Fas ve 356’sını Mısır operasyonları oluşturmaktadır. BİM toplam 1.043 adet yurt dışı mağaza sayısına sahiptir.
FAVÖK 13,7 Milyar TL gerçekleşti… Şirket 2023 yılında 13,7 Milyar TL FAVÖK elde etti. Şirket FAVÖK’ü 2023 yılında %1 oranında artış gösterdi. FAVÖK Marjı 2023 yılında %4,19 seviyesinde gerçekleşti.
2022 yılında %4,88 seviyesindeydi. Şirketin azalan FAVÖK Kâr marjında operasyonel maliyetlerdeki artış etkili olmuştur.
12 Aylık Sonuçlar... 2023 yılının tamamına baktığımızda, şirketin satış gelirleri yıllık bazda %17.6 artışla 328.4 milyar TL'ye yükseldi.
Brüt kar marjı 0.7 puan artışla %15.7 seviyesinde, FAVÖK marjı 0.7 puan azalışla %4.2 seviyesinde gerçekleşti. FAVÖK yıllık bazda %0.9 artış gösterdi ve 13.8 milyar TL olarak hesaplandı.Bu sonuçlarla birlikte şirketin 12 aylık net dönem kari %7.0 azalışla 15.4 milyar TL'ye geriledi.
Net borç pozisyonu artıyor... Şirketin net borç pozisyonu 2022 yılının aynı dönemine göre %20.7 artarken, bir önceki çeyreğe göre
%73.4 artarak bu dönemde 15.3 milyar TL net borcu gerçekleşti. Net borç/FAVÖK rasyosu ise 1.1 seviyesinde gerçekleşti. 31 Aralık 2023 itibariyle şirketin 558.8 milyon TL döviz fazlası bulunmaktadır.
Şirketin nakit değerleri arttı... Şirketin nakit değerleri 2022 yıl sonuna göre 22.4 milyon TL artarak 3.6 milyar TL oldu. İşletme faaliyetlerinden 20.0 milyar TL nakit girişi sağlandı. Yatırım faaliyetlerinden 11.6 milyar TL nakit çıkışı olurken finansman faaliyetlerinden 8.2 milyar TL nakit çıkışı oldu

İntegral Yatırım Menkul Değerler A.Ş.
www.integralmenkul.com.tr (http://www.integralmenkul.com.tr)


__________________________________________________
