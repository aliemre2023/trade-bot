Günlük bülten (QNB Finansinvest)
Hazine ve Maliye Bakanı Mehmet Şimşek ve Cumhurbaşkanı Yardımcısı Cevdet Yılmaz’ın düzenlediği ortak basın toplantısı ile duyurulan tasarruf paketi taşıtlar, binalar, kamu istihdamı, idari yapılanmada etkinlik, yurtdışı geçici görevlendirme giderleri, enerji ve atık yönetimi, haberleşme giderleri gibi alanları kapsıyor. 100 Endeksi ise haftaya zayıf bir seyirle başladı. Endeks geçtiğimiz haftalarda kısa vadeli yükselen trendde rekor tazeleme eğilimi göstermişti. Ancak endeks son dönemde 10.300’ün üzerinde yükselişini ileri taşımakta zorlanıyordu. 10.300 direncinin aşamadığı ve altında kaldığı için endekste düzeltmenin gerçekleşme riski bulunuyordu. Endeks dün 10.300 direncine doğru yükselişte yeniden kâr satışları ile karşılaşırken, 10.200 ve 10.100 desteklerinin altına geri çekildi. Dolayısıyla da endeks gelen satışlarla birlikte günü %1,6 oranında düşüşle 10.056 seviyesinde tamamladı. Bankacılık endeksi ise %1,9 oranında değer kaybına uğradı. Endekste 10.200 ve 10.100 desteklerinin altına ile birlikte bu seviyeler direnç haline geldi. 10.200 direncinin altında kısa vadeli görünümde zayıflama eğilimi korunabilir. Dolayısıyla da bu seviyenin altında düzeltme hareketi devam edebileceğinden trade amaçlı yeni alım konusunda aceleci olunmamalı görüşündeyiz. 10.000 ise ilk etapta psikolojik destek seviyesi olarak öne çıkıyor. 10.000’in altında ise geri çekilme 9900 ve 9850 desteklerine doğru devam edebilir. Endekste kısa vadeli dip oluşumu gerçekleşmeden temkinli olmakta yarar bulunuyor. Bankacılık endeksinde ise 13.000 seviyesi kısa vadeli görünüm için takip edilebilir. 13.000’in altında sonraki destek 12.800 seviyesinde bulunuyor. Yükselen trendeki rekor tazeleme eğiliminin ardından ara ara yaşanabilecek geri çekilmeler endeksin güç toplaması için olağan ve sağlıklı bir durum olarak değerlendirilebilir. Önümüzdeki dönem için kredi derecelendirme kuruluşlarından not artırım adımlarının devam etmesine yönelik beklentilerin mevcut olduğunu belirtelim. Orta vadeli olarak endekste görünümün güçlü ve yönün yukarı olduğunu düşünüyoruz. Haftanın gündemine baktığımızda; bugün Fed Başkanı Powell’ın konuşması, ABD ÜFE verileri, yarın ise TÜFE rakamları öne çıkıyor. ABD’de Nisan ayında yıllık manşet enflasyonun %3,5’ten %3,4’e, çekirdek enflasyonun ise %3,8’den %3,6’ya gerilemesi bekleniyor. Fed Başkanı Powell son verilerin, enflasyon hedefine dönüş konusunda daha fazla ilerlemenin kaydedilmediğini gösterdiğini, politika faizinin daha uzun süre yüksek kalabileceğini açıklamıştı. Son durumda Fed’e yönelik ilk faiz indirim beklentisi sonbahar aylarına işaret ediyor. Enflasyon verilerinin seyri faiz indirim beklentileri üzerinde etkili olacağından yakından takip edilecek.


100 Endeksi haftanın ilk gününde zayıf bir seyir izledi. Endeksin güne yataya yakın bir başlangıç yapmasını bekliyoruz. Endeks gün içerisinde dalgalı bir seyir izleyebilir. 10.000 ilk planda destek konumunda iken, bu seviyenin altında düzeltme hareketi 9900 ve 9850 desteklerine doğru devam edebilir. 10.100 ve 10.200 seviyeleri dirençler haline geldi. 10.200’ün altında trade amaçlı yeni alım için aceleci olunmamalı görüşündeyiz. Diğer yandan ABD borsaları dün günü karışık seyirle tamamladı. Bu sabah Asya borsalarının geneli artıda işlem görürken, ABD vadeli endeks kontratları yataya yakın seyir izliyor.


İçeride tahvil-bono faizleri dün karışık bir seyir izledi. Gösterge tahvil faizi %43,15’ten %42,87’ye gerilerken, 10 yıllık tahvil faizi %27,23’ten %27,43 seviyesine yükseldi. ABD tahvil faizleri kısa vadeli bant içerisinde hareket ediyor. Gösterge tahvil faizinde %43,40, 10 yıllık tahvilde %28,00 destek seviyeleri olarak takip edilebilir. Türkiye’nin 5 yıllık CDS risk primi son yılların en düşük seviyelerinde görünüm sergiliyor. Son durumda 272 seviyesine geriledi.


EUR/USD paritesi kısa vadeli yükselen trenddeki olumlu seyrine devam ediyor. Parite 1,07-1,08 bandında yukarı yönlü tepki gösteriyor. 1,08’in üzerine yükseliş denemeleri ile bu aralığı yukarı tamamlama eğilimi sergiliyor. 1,08 direncinin kalıcı olarak aşılması yukarı yönlü trendin devam etmesi açısından takip edilebilir. 1,0870 ise sonraki direnç konumunda. 1,07 desteğinin üzerinde kısa vadeli görünüm olumlu görünüyor. Yarın ABD’de açıklanacak olan enflasyon verileri etkili olacaktır. Dolar kuru son dönemde 32,30’un altına yönelirken, 32,20 seviyesine doğru geri çekildi. Kur 32,20 civarından yukarı tepki ile karşılaşıyor. Kurda 32,20 ve 32,00 seviyeleri destekler olarak izlenebilir. 32,00 ana desteğinin altına yönelim TL’de toparlanma eğiliminin ileri taşınması için öne çıkıyor. 32,30 ve 32,40 seviyeleri direnç olarak takip edilebilir.

Petrol fiyatları destek seviyelerinden yukarı tepki çabası gösteriyor. Brent petrolde 81,50 dolar destek, 84,30 dolar ise direnç seviyesidir. Altın ons fiyatları kısa vadeli yükselen trendde 2380 dolar direncine ulaşmasının ardından güç kaybına uğradı. 2335 doların üzeri yeniden 2360 ve 2380 dolar dirençlerine doğru yönelim için takip edilebilir. 2320 ve 2300 dolar destek seviyeleri konumunda. Gram altın, altın onstaki hareketle birlikte direnç ile karşılaştı. Gram altının 2400 TL desteğinin üzerinde kalması kısa vadeli güçlü görünümü için önemli. 2470 dolar ise ana direnç olarak geçerliliğini koruyor.

100 Endeksi’nde 9900 seviyesi destek olarak izlenebilir. Ağırlıklı olarak tahvil-bono ile Eurobond yatırımı yaparak belli oranda hisse senedi riski almayı isteyen yatırımcılar ise bu dönemde değişken fonları tercih edebilir.

QNB Finansinvest
https://www.qnbfi.com/


__________________________________________________
