Günlük Öneri, Destek Direnç Tablosu ve Yabancı Takas Raporu (Gedik Yatırım)
BIST-100 Strateji-100 Endeksi kapanışa doğru hız kazanan satışlarla günü %1,59 oranında kayıpla 10.056 puandan tamamladı. Geçen hafta destek olarak çalışan 7 günlük ortalamanın (10.167) altında bir kapanış gerçekleştiren endekste psikolojik öneme sahip 10.000 desteği de kırılacak olursa 9.950 - 9.900 bölgesi ile 9.849 seviyesine doğru geri çekilmeler gündeme gelebilir. 10.100 seviyesi üzerinde toparlanma eğiliminde ise 7 günlük ortalama (10.167) ile 10.200 seviyesi kısa vadeli direnç noktalarıdır. 10.200 üzerindeki fiyatlamalarda 10.250 - 10.325 ve zirvenin bulunduğu 10.383 seviyeleri direnç konumunda bulunmaktadır. Teknik görünümün zayıflama kaydettiği endekse karşı kısa vadede temkinli bir yaklaşımın benimsenmesi gerektiğini değerlendiriyoruz.
BIST-100 Endeksi’nin güne dalgalı bir açılışla başlamasını bekliyoruz




Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
BIST-100 ve Yıldız Pazar Teknik Göstergeleri (Gedik Yatırım)
Yıldız Pazar ve-100’de yer alan hisselerin teknik göstergelerini düzenli olarak raporumuzda paylaşıyor olacağız. İlk 3 sayfada-100 hisselerine yer verilirken,
çalışmanın devam eden bölümünde Yıldız Pazar hisselerinin teknik görünümlerine ulaşabilirsiniz. Çalışmamızda hisselerin son 1 yıl içinde gördükleri düşük ve yüksek seviyeler ile bu seviyelere bağlı olarak dip/zirve uzaklıklarına yer verilmiştir. Dip/zirve analizinin ardından 10,21, 50, 100 ve 200 günlük hareketli ortalamalara göre hissenin kapanış fiyatı baz alınarak uzaklık hesaplanmıştır. Yeni halka arzlarda henüz yeterli zaman geçmemesine bağlı hesaplanamayan ortalamalar boş bırakılmıştır. Ortalamanın üzerindeki fiyatlamaya işaret eden pozitif değerler mavi renkle, ortalamanın altında fiyatlamaya işaret eden negatif değerler kırmızı renk ile gösterilmiştir.
Money Flow Endeksi (MFI)
MFI’nin yorumlanmasında 20 ve 80 seviyeleri referans çizgileri olarak kullanılabilir. 80 seviyesinin üzerine çıkan bir MFI değeri aşırı alıma işaret ederken 20 seviyesinin altındaki bir MFI değeri de aşırı satıma işaret etmektedir. Aşırı alım ve satım bölgeleri var olan trendin tersine dönmesi ihtimalinin yükseldiği bölgelerdir.
Relatif Güç Endeksi (RSI)
RSI ise genellikle 30 ve 70 referans değerleri kullanılmaktadır. 70 seviyesinin üzerine çıkan bir RSI değeri aşırı alıma işaret ederken 30 seviyesinin altındaki bir RSI değeri de aşırı satıma işaret etmektedir.
RSI ve MFI indikatörleri için 50 orta noktanın üzerindeki değerler artıkça koyulaşan yeşil renkle, 50’nin altındaki değerler düştükçe koyulaşan kırmızı renk ile ifade edilmiştir.
Directional Movement Endeksi (DI+ DI-)
Fiyatın yükseldiği dönemlerde pozitif yönlü hareketin bir türevi olan DI+ yükselirken, farkın DI+ lehine açılması yukarı yönlü bir trendin varlığına işaret etmektedir. Aynı şekilde fiyatların düştüğü dönemlerde bu sefer DI- artacak ve farkın DI- lehine açılması ise aşağı yönlü bir trendin varlığını işaret edecektir. DI+ ile DI- farkına bağlı hesaplanan değer pozitif ise yeşil, negatif ise kırmızı renk ile ifade edilmiştir.
Son olarak vurgulamak isteriz ki bu çalışmadaki amacımız hisselerin teknik görünümlerine ve indikatör değerlerine ilişkin bilgi sunmaktır. Çalışmaya bakarak bir hisse için al ya da sat sinyali üretmek ve buna bağlı alım satım yapmak her zaman sağlıklı sonuçlar üretmeyecektir. Çalışmanın amacı al/sat sinyali üretmekten ziyade hissenin mevcuttaki görünümünü sunmaktır. Yukarıda özetlediğimiz gibi ortalamaların üzerinde hareket eden hissede teknik görünüm daha güçlü kalırken, örneğin MFI ve RSI indikatörlerinin üst referans değerleri üzerinde olması bir yorulmaya ve olası bir düzeltmeye işaret ediyor da olabilir


Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
Bilanço analizi - BİM (Gedik Yatırım)
Şirket, 2023 yılında 328.442 mn TL satış geliri (yıllık: reel +%18), 13.751 mn TL FAVÖK (yıllık: reel +%0,9) ve 15.441 mn TL net kar (yıllık: -%7) açıklamıştır. 2023 yılında %17,6 artışla 328.442 milyon TL satış geliri elde etmiştir (Migros: +%29,3; Şok: +%18,3). FAVÖK marjı yıllık 69bp’lık gerilemeyle %4,2 olurken (Migros: -
90bp; Şok: -158bp), 2023 yılı ilk dokuz ayında enflasyon düzeltmesiz elde edilen marjın 3500bp aşağısındadır (Migros: 5.100bp düşük; Şok: 4.000bp düşük). Şirketin 2023 yılı ilk dokuz aylık enflasyon düzeltmesiz FAVÖK’ü 14.102 milyon TL’idi. Diğer taraftan şirketin net karı reel olarak %7 azalış (Migros: -%
3,4; Şok: -%36,1) kaydetmiş olup, 2.477 milyon TL ertelenmiş vergi gelirinin negatif etkisi hariç tutulduğunda şirketin net karını %8,8 (Migros: +%19,2; Şok: -11,4) büyüttüğü görülmektedir. 4Ç23’te aynı mağaza trafiği yıllık %5,4 yükseliş, sepet hacminde ise %62,8’lik (2023: +%68,3) artış yaşanmıştır. Şirketin net borcu yıllık
%20,7 artış kaydetmiştir (Migros: 2.597 mn TL net nakit; Şok: 2.098 mn TL net borç). Diğer net finansal nakdi de 3.606 milyon TL olmuştur. Şirket 2024 yılı beklentilerini açıklamıştır. Satış gelirlerinde %75 (+/-
500bp) büyüme, FAVÖK marjının %7,5-8,0 (+/-50bp) olması ve yatırım harcamalarının satışlara oranının %
3,0-3,5 (2023: %3,6) olması beklenmektedir. Hisse 2024 yılı beklentilerimize göre 11,9x FD/FAVÖK ve 9,9x F/K ile işlem görmektedir. Diğer gıda perakende şirketleri olan MGROS 14,6x FD/FAVÖK; 5,8x F/K ve Şok Marketler 6,0x FD/FAVÖK 4,8x F/K ile işlem görmektedir. Finansal sonuçların hisse üzerindeki etkisini nötr olarak değerlendiriyoruz.

Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
