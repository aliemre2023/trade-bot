Günlük Strateji Bülteni (Anadolu Yatırım)
Veri Gündeminde Bugün

ABD, Mevcut Konut Satışları (Nis), FOMC Toplantı Tutanakları,
Euro Bölgesi, ECB Başkanı Lagarde’ın Konuşması,
Türkiye, AYGAZ, CCOLA, THYAO, TUPRS Finansal Sonuçları (1Ç24)

Piyasalarda bugün odak FOMC toplantı tutanaklarında olacak…
Dün Fed üyelerinden gelen açıklamalarla küresel risk iştahı zayıf seyretti. Fed üyesi Waller, para politikasında gevşemeye başlamadan önce birkaç ay daha iyi enflasyon verilerinin görülmesi gerektiğini söyledi. Atlanta Fed Başkanı Raphael Bostic ise ilk faiz indirimi konusunda Fed’in temkinli olması gerektiğini ifade etti. Bugün piyasalarda Fed’in 1 Mayıs’taki toplantısına ilişkin tutanaklar yayımlanacak. Tutanaklarda, yetkililerin faiz indirimlerine ilişkin düşünceleri ve para politikasının geleceğine ilişkin mesajlar yakından takip edilecek. Bu sabah ABD vadelileri ve Asya borsaları karışık yönde seyretmektedir. Dolar endeksi (DXY) sabah saatleri itibarıyla 104,65, ABD 10 yıllık tahvil getirileri %4,42 ile yatay yönde hareket etmektedir. ONS altın bu sabah 2414 dolar ile eksi yönde işlem görmektedir. Brent petrol ise 82,16 dolarda ve eksi yönde bulunmaktadır. Bugün küresel piyasalarda ABD’de FOMC toplantı tutanakları, Euro Bölgesi’nde ECB Başkanı Lagarde’ın konuşması öne çıkıyor. Bugün yurt içinde veri gündemi sakin seyretmekle birlikte AYGAZ, CCOLA, THYAO, TUPRS’ın 1Ç24 dönemine ilişkin finansal sonuçlarını açıklaması bekleniyor. Dün Morgan Stanley tarafından yayımlanan raporda TCMB’nin Perşembe günkü toplantıda faizi sabit bırakacağının öngörüldüğü belirtildi. Raporda yıl sonu dolar/TL beklentisi 36,0 olurken, enflasyonun %43,4 seviyesinde korunduğu belirtildi. Morgan Stanley ayrıca merkez bankasının kasıma kadar faizi sabit tutmasını, yıl sonunda ise politika faizinin %45’e inmesini beklediğini açıkladı. Dün bankacılığa ilişkin haber akışının etkisiyle Borsa İstanbul’da yükseliş hızlandı.100 endeksinde güne yukarı yönde başlanmasını beklemekteyiz. Endekste 10.853 ve 10.678 (5 günlük AO) seviyelerinin üzerinde pozitif görünüm devam edebilir.

Veri Gündemi Bugün ABD’de odak FOMC tutanaklarında olacak. Bugün ayrıca ABD’de mevcut konut satışları takip edilecek. Ayrıca bugün NVIDIA VE Target’ın 1Ç24 dönemine ilişkin finansal sonuçlarını açıklaması bekleniyor. Fed mayıs toplantısında faizi beklentiler doğrultusunda %5,25-5,50 aralığında sabit bırakmıştı. Karar metninde enflasyonun yüksek seyretmeye devam ettiği belirtilirken, son aylarda %2'lik enflasyon hedefine doğru daha fazla ilerleme kaydedilmediği ifade edildi. Nisan ayındaki FOMC tutanaklarında, son açıklanan verilerin enflasyonun %2 hedefine sürdürülebilir bir şekilde ineceğine ilişkin güveni artırmadığı mesajı öne çıkmıştı. Tutanaklarda bazı yetkililerin jeopolitik gelişmeler ve enerji fiyatlarındaki artışın enflasyon için risk oluşturduğu belirtilmişti. ABD’de mevcut ev satışlarının nisanda 4,21mn seviyesinde gerçekleşmesi bekleniyor. Mart ayında mevcut konut satışları 4,19mn seviyesinde gerçekleşti. NVIDIA’nın 1Ç24’te 24,53mlr USD gelir üzerinden 5,58 USD hisse başına kar açıklaması, Target’ın ise 24,51mlr USD gelir üzerinden 2,06USD hisse başına kar açıklaması bekleniyor. Bugün Euro Bölgesi’nde Avrupa Merkez Bankası (ECB) Başkanı Lagarde’ın konuşması takip edilecek. Bugün yurt içinde veri gündemi sakin seyredecek olup, AYGAZ, CCOLA, THYAO ve TUPRS’ın 1Ç24 dönemine ilişkin finansal sonuçlarını açıklaması bekleniyor.

Piyasalarda dün neler oldu? Küresel piyasalarda dün veri akışı sakin seyretti. Euro Bölgesi’nde cari ve ticaret dengesi açıklandı. Beklentinin 30,2mlr euro olduğu cari denge martta 35,8mlr euro fazla verdi. Ticaret dengesi martta 24,1mlr euro ile beklentilerin üzerinde fazla verdi. Almanya’da nisan ayına ilişkin ÜFE verileri açıklandı. Üretici fiyat endeksi aylık %0,2 artışla yıllık bazda %3,3 düşüş kaydetti. Beklenti %3,2 düşüş olması yönündeydi.



Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
Teknik Analiz Bülteni (Anadolu Yatırım)
BIST100 Endeksi

Destekler : 10.853-10.678-10.500-10.300 Dirençler : 11.088-11.200-11.500-11.700

BİST 100 endeksi günü %1,45 oranında değer kazancı ile 10.895 puandan tamamladı. Gün içerisinde 10.752-11.088 bant aralığında hareket eden endekste gün sonunda işlem hacmi 215,5 milyar TL oldu. Borsada dünkü işlemlerde 158 adet yükselen hisseye karşılık, 366 adet hisse günü düşüş ile tamamladı. Hisse bazlı YKBNK, KCHOL, ISCTR endekse katkı sağlarken; MGROS, SASA, ASELS endeksi baskılayan tarafta yer aldı. Bankacılık endeksi dün %6,05 yükselirken, sınai endeksi %0,71 değer kaybetti. Yapı Kredi'nin %61,2'sinin First Abu Dhabi Bank'a satılacağı yönündeki haberler ve Barclays'ın Türk bankalarının tahvilleriyle ilgili tavsiyesini 'ağırlık artır'a çıkarmasıyla bankacılık endeksi %5'in üzerinde yükseldi. TL bazlı zirvesini 16.078 puana yükseltmesinin ardından kar satışlarının etkili olduğu bankacılık endeksinde 5 günlük AO (14.715) üzerinde pozitif görünüm devam edebilir. Son bir haftalık işlemlerde yaklaşık %15'in üzerinde yükselen XBANK'ta 5 günlük AO altında satışlar hızlanabilir. Aşağı yönlü olarak 13.744 (22 günlük AO) test edilebilir. Dolar bazında günü 4,84 centten tamamlayan bankacılık endeksinde 4,50 üzerinde kalıcılığın devamı ile 5,00 cent hedeflenebilir. Olası geri çekilmelerde 4,30 cent takip edilebilir.

BİST 100 endeksi dünkü işlemlerde TL bazlı zirvesini 11.088'e yükseltti. Ocak ayından başlayan yükselen kanal üst bandının bulunduğu 10.853 üzerinde günü tamamlayan endekste, bu seviye üzerinde tutunmalar ile pozitif görünüm devam edebilir. Yukarı yönlü olarak 11.500 seviyeleri hedeflenebilir. Olası geri çekilmelerde 10.678 (5 günlük AO) takip edilebilir. Bu seviye altında kısa vadeli satış baskısı artabilir. Aşağı yönlü olarak 22 günlük AO ve kısa vadeli yükselen trend desteğinin bulunduğu 10.300 seviyesi takip edilebilir. Orta vadeli teknik göstergelerden MACD günlük bazda sıfır çizgisi üzerinde "AL" konumunda bulunurken, RSI'da yukarı yönlü bir hareket gözlenmektedir. Endeks dolar bazında günü 3,38 centten tamamladı. Kısa vadeli yönde 3,50 ve 3,70 cent seviyeleri hedeflenebilir. Olası geri çekilmelerde 2018 zirvesinin bulunduğu 3,25 takip edilebilir.

Piyasalarda bugün odak FOMC toplantı tutanaklarında olacak…
Dün Fed üyelerinden gelen açıklamalarla küresel risk iştahı zayıf seyretti. Fed üyesi Waller, para politikasında gevşemeye başlamadan önce birkaç ay daha iyi enflasyon verilerinin görülmesi gerektiğini söyledi. Atlanta Fed Başkanı Raphael Bostic ise ilk faiz indirimi konusunda Fed'in temkinli olması gerektiğini ifade etti. Bugün piyasalarda Fed'in 1 Mayıs'taki toplantısına ilişkin tutanaklar yayımlanacak. Tutanaklarda, yetkililerin faiz indirimlerine ilişkin düşünceleri ve para politikasının geleceğine ilişkin mesajlar yakından takip edilecek. Bu sabah ABD vadelileri ve Asya borsaları karışık yönde seyretmektedir. Dolar endeksi (DXY) sabah saatleri itibarıyla 104,65, ABD 10 yıllık tahvil getirileri %4,42 ile yatay yönde hareket etmektedir. ONS altın bu sabah 2414 dolar ile eksi yönde işlem görmektedir. Brent petrol ise 82,16 dolarda ve eksi yönde bulunmaktadır. Bugün küresel piyasalarda ABD'de FOMC toplantı tutanakları, Euro Bölgesi'nde ECB Başkanı Lagarde'ın konuşması öne çıkıyor. Bugün yurt içinde veri gündemi sakin seyretmekle birlikte AYGAZ, CCOLA, THYAO, TUPRS'ın 1Ç24 dönemine ilişkin finansal sonuçlarını açıklaması bekleniyor. Dün Morgan Stanley tarafından yayımlanan raporda TCMB'nin Perşembe günkü toplantıda faizi sabit bırakacağının öngörüldüğü belirtildi. Raporda yıl sonu dolar/TL beklentisi 36,0 olurken, enflasyonun %43,4 seviyesinde korunduğu belirtildi. Morgan Stanley ayrıca merkez bankasının kasıma kadar faizi sabit tutmasını, yıl sonunda ise politika faizinin %45'e inmesini beklediğini açıkladı. Dün bankacılığa ilişkin haber akışının etkisiyle Borsa İstanbul'da yükseliş hızlandı.100 endeksinde güne yukarı yönde başlanmasını beklemekteyiz. Endekste 10.853 ve 10.678 (5 günlük AO) seviyelerinin üzerinde pozitif görünüm devam edebilir.

VIOP30 Yakın Vade Kontratı

Destekler : 12.150-12.000-11.800-11.500 Dirençler : 12.500-12.748-13.000-13.200

VIOP yakın vade kontratı günü 12.468 uzlaşma fiyatından tamamladı. Kontrat gün içinde 12.182-12.748 bant aralığında hareket ettikten sonra, günlük bazda %2,18 oranında değer kazandı. Endeks kontratında orta vadeli yükselen kanal üst bandı ve 5 günlük AO 12.150'de bulunmaktadır. Bu seviye üzerinde tutunmaların devamı ile pozitif görünüm devam edebilir. Yukarı yönlü olarak 12.748 (TL bazlı zirve) ilk direnç olmak üzere 13.000 takip edilebilir.

USD/TL Spot

Destekler : 31,75-31,45-31,00-30,50
Dirençler : 32,50-33,00-33,36-33,65

Dolar/TL dün 32,1647-32,2389 bant aralığında hareket etti. Kurda Ağustos 2023'ten başlayan yükselen kanal alt bandı (32,60) ve 5-22 günlük AO'lar altındaki (32,21-32,29) seyir devam etmektedir. Bu seviyeler altında kalıcılığın devamı ile önceki dip 31,75 test edilebilir. Kısa vadeli pozitif görünümün artması için ortalamalar üzerindeki günlük kapanışlar takip edilebilir. Yukarı yönlü olarak 33,79 ve 34,47 seviyeleri hedeflenebilir. Yurt içinde yarın TCMB'nin faiz kararı takip edilecek. Piyasa beklentisi mayıs toplantısında faizin %50'de sabit tutulması yönünde oluştu. Karar sonrası yayımlanacak metinde gelecek döneme ilişkin mesajlar takip edilecek. Dün yatay bir seyir izleyen dolar endeksinde 104,3 (200 günlük AO) üzerinde tutunmaların devamı ile 50 günlük AO (105,2) hedeflenebilir. 104,3 altında kalıcılık olması durumunda ise DXY'da orta vadeli negatif görünüm artabilir.

EURO/USD Paritesi

Destekler : 1,0800-1,0700 1,0650
Dirençler : 1,0900-1,0950-1,1000

EUR/USD dünkü işlemlerde 1,0843-1,0877 bandında hareket ederek günü hafif eksi yönde tamamladı. Paritede 1,085 yukarısında kapanışlar alınması halinde yükseliş ivme kazanabilir. Yukarı yönde 1,09 ve 1,1 dirençleri takip edilebilir. Olası geri çekilmelerde yükselen kanal desteği ve 22 günlük AO'nın bulunduğu 1,08 önemli bir destek olup aşağısındaki seviyelerde orta vadeli yön negatife dönebilir. Dün Euro Bölgesi'nde bugün cari denge ile ticaret dengesi Almanya'da ÜFE verileri takip edildi. Beklentinin 30,2mlr euro olduğu cari denge martta 35,8mlr euro fazla verdi. Ticaret dengesi martta 24,1mlr euro ile beklentilerin üzerinde fazla verdi. Almanya'da nisan ayına ilişkin ÜFE verileri açıklandı. Üretici fiyat endeksi aylık %0,2 artışla yıllık bazda %3,3 düşüş kaydetti. Beklenti %3,2 düşüş olması yönündeydi. Bugün Euro Bölgesi'nde odak ECB Başkanı Lagarde'ın sözlü yönlendirmelerinde bulunuyor. Ayrıca ABD'de takip edilecek FOMC toplantı tutanaklarından gelecek mesajlar, küresel risk iştahına etki edebilir.

XAU/USD (Ons Altın/$)

Destekler : 2400-2345-2300
Dirençler : 2450-2500-2550

ONS altın dünkü işlemlerde 2406-2433 bandında hareket ederek, günü negatif görünüm ile tamamladı. Haftanın ilk işlem gününde seans içi tarihi zirvesini 2450'ye taşıyan değerli madende, bu bölgeden gelen kar satışları dünkü işlemlerde 5 günlük AO (2414) yakınlarında dengelendi. Değerli madende 2400'ün yukarısında kalıcılıklar ile yukarı yönlü hareketin devam etmesi beklenebilir. Değerli madende tarihi zirve (2450) ilk hedef olmak üzere 2500 ve 2550 dirençleri hedeflenebilir. Olası geri çekilmelerde 2400'ün aşağısında, 2345 ve 2300 destekleri takip edilebilir. Dün ABD'de Fed üyelerinden gelen açıklamalar takip edildi. Fed üyesi Waller, para politikasında gevşemeye başlamadan önce birkaç ay daha iyi enflasyon verilerinin görülmesi gerektiğini söyledi. Atlanta Fed Başkanı Raphael Bostic ise ilk faiz indirimi konusunda Fed'in temkinli olması gerektiğini ifade etti. Bugün ABD'de FOMC toplantı tutanakları ile mevcut konut satışları takip edilecek. Nisan ayındaki FOMC tutanaklarında, son açıklanan verilerin enflasyonun %2 hedefine sürdürülebilir bir şekilde ineceğine ilişkin güveni artırmadığı mesajı öne çıkmıştı. Tutanaklarda bazı yetkililerin jeopolitik gelişmeler ve enerji fiyatlarındaki artışın enflasyon için risk oluşturduğu belirtilmişti.

GBP/USD Paritesi

Destekler : 1,2600-1,2500-1,2400 Dirençler : 1,2750-1,2800-1,2900 GBP

GBP/USD dünkü işlemlerde 1,2687-1,2727 bandında hareket ederek, günü yatay yönde tamamladı. Son bir ayın zirve seviyelerinin test edildiği paritede, 1,27 yukarısındaki seyir devam etmektedir. Paritede yükselen hareketin devam etmesi halinde 1,28 ve 1,29 dirençleri hedeflenebilir. Olası geri çekilmelerde 1,27'nin aşağısındaki fiyatlamalarda yükselen kanal alt bandının ve 22 günlük AO'nın bulunduğu 1,26 seviyesi kritik destek olarak izlenebilir. 1,26 altında geri çekilmelerde 50 günlük AO (1,2560) ve 1,25 destekleri takip edilebilir. Paritede 1,27-1,26 bandı dışındaki hareketler, yön konusunda belirleyici olabilir. Bugün İngiltere'de üretici ve tüketici fiyat endeksleri takip edilecek. İngiltere'de manşet TÜFE'nin nisanda yıllık bazda %3,20'den %2,1'e gerilemesi bekleniyor. Merkez bankasının enflasyon hedeflemesinde yakından takip ettiği çekirdek TÜFE'de ise beklentiler nisan ayında yıllık bazda %4,20'den %3,60'a gerilemesi yönünde bulunuyor. İngiltere'de ÜFE'nin ise nisan ayında %0,40 artış göstermesi bekleniyor



Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
