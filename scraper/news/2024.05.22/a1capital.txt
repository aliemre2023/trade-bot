BIST 100 Teknik Bülten (A1 Capital)
BIST100 Dün Yapı Kredi Bankası özelinde gelen haber etkisi ile tarihin en yüksek 2. işlem hacmi gerçekleşirken, bankacılık hisseleri önderliğinde etkili olan alımlar ile 11088 seviyesi test edildi. Bu seviyeye kadar yaşanan yükseliş sonrasında ise gün ortası kar görülse de100 endeksi günü %1.45 oranında değer kazanımı ile 10895.25 seviyesinde tamamladı.
Bankacılık endeksinin %6.05 oranında güçlü yükselişin gerçekleştiği günde, endeksin diğer lokomotif endeksi olan sanayi endeksinde %0.71 oranında değer kaybı gerçekleşti.
Endekste yükseliş hareketi banka hisselerinde etkili olan alımlar ile ralli havasında devam ederken, bankacılık endeksinde son 6 işlem gününde %23.6 değer kazanımı gerçekleştiği görüldü.
Alımların endeksin geneline yayılır şekilde gerçekleşmemesi,
haber etkisine rağmen banka hisselerinde etkili olan hızlı değer kazanımları nedeniyle kar satışlarının görülme riski artırdığını düşünüyoruz.
Teknik göstergelere baktığımızda göstergelerde pozitif görünüm devam ediyor olmasına rağmen, kısa vadeli göstergelerin aşırı alım seviyelerine gelmiş olması, Bollinger üst bandının dışında gerçekleşen kapanış da teknik açıdan kar satışlarının görülme olasılığını artırıyor.
Bu nedenle yeni alım için daha temkinli kalınmasını ve özellikle gün içi açılacak pozisyonlarda Stoploss seviyelerinin yakında tutulmasını öneriyoruz.
Dün yaşanan alıcılı seyir sonrasında güne pozitif başlamasını beklediğimiz endekste 10850-11088 bandının ilk destek ve direnç seviyeleri olarak takip edeceğiz.
10850 seviyesinin üzerinde kalındığı sürece trend gücünü koruyacaktır. Dün kar satışlarının geldiği nokta olan 11088 seviyesinin aşılabilmesi ise endekste 11250 seviyesine kadar hareketin devamını destekleyecektir.
DESTEK 10850 10681 10383 DİRENÇ 11088 11250 11500


A1 Capital Menkul Değerler A.Ş.
www.a1capital.com.tr (http://www.a1capital.com.tr)



__________________________________________________
