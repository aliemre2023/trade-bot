Bilanço Analizi-Ford Otosan (Gedik Yatırım)
Şirket, 1Ç24’te 124.188 mn TL satış geliri (yıllık: +%9), 10.093 mn TL FAVÖK (yıllık: -%15) ve 8.973 mn TL net kar (yıllık: +%10) açıklamıştır. 2024 yılı ilk çeyreğinde şirketin yurtiçi satış hacmi yıllık %6 azalış kaydederek 24 bin adet olurken, uluslararası satış hacmi %11 artışla 146 bin adet olmuştur. Böylelikle toplam satış hacmi %8 yükseliş kaydederek 170 bin adet olarak gerçekleşmiştir. Satılan malın maliyetinde yıllık %11 artış sonrası, brüt kar marjında 172bp’lık genişleme yaşanmış, operasyonel giderler %22 artmıştır.
1Ç24’te FAVÖK marjı %10,5’ten %8,1’e gerilemiş ve şirket yıllık %15 gerilemeyle 10.093 milyon TL FAVÖK elde etmiştir. Şirket 1Ç24’te 4.120 milyon TL net finansal gider (1Ç23: 2.242 mn TL), 4.430 milyon TL (1Ç23:
+2.625 mn TL) parasal kazanç ve 815 milyon TL ertelenmiş vergi gideri (1Ç23: 1.008 mn TL) elde etmiştir.
Şirketin net borcu önceki yıla göre %159 yükselmiştir. Şirket reel olarak yıllık %10 artışla 8.973 milyon TL net kar açıklamıştır. Şirketin 2024 yılına ait beklentileri; toplam yurtiçi otomotiv pazarının 800-900 bin adet (2023:
278 bin adet), Ford Otosan perakende satışlar 100-110 bin adet (2023: 114 bin adet), ihracat 560-610 bin adet (2023: 492 bin adet), toplam satışların 660-720 bin adet (2023: 606 bin adet) ve yatırım harcamalarının 900-1.000 milyon euro (2023: 900 mn euro) olması şeklindedir. Hisse 2024 yılı beklentilerine göre 6,8x FD/FAVÖK ile işlem görmektedir. Finansal sonuçların hisse üzerindeki etkisini sınırlı negatif olarak değerlendiriyoruz.
Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
BIST-100 ve Yıldız Pazar Teknik Göstergeleri (Gedik Yatırım)
Yıldız Pazar ve-100’de yer alan hisselerin teknik göstergelerini düzenli olarak raporumuzda paylaşıyor olacağız. İlk 3 sayfada-100 hisselerine yer verilirken,
çalışmanın devam eden bölümünde Yıldız Pazar hisselerinin teknik görünümlerine ulaşabilirsiniz. Çalışmamızda hisselerin son 1 yıl içinde gördükleri düşük ve yüksek seviyeler ile bu seviyelere bağlı olarak dip/zirve uzaklıklarına yer verilmiştir. Dip/zirve analizinin ardından 10,21, 50, 100 ve 200 günlük hareketli ortalamalara göre hissenin kapanış fiyatı baz alınarak uzaklık hesaplanmıştır. Yeni halka arzlarda henüz yeterli zaman geçmemesine bağlı hesaplanamayan ortalamalar boş bırakılmıştır. Ortalamanın üzerindeki fiyatlamaya işaret eden pozitif değerler mavi renkle, ortalamanın altında fiyatlamaya işaret eden negatif değerler kırmızı renk ile gösterilmiştir.
Money Flow Endeksi (MFI)
MFI’nin yorumlanmasında 20 ve 80 seviyeleri referans çizgileri olarak kullanılabilir. 80 seviyesinin üzerine çıkan bir MFI değeri aşırı alıma işaret ederken 20 seviyesinin altındaki bir MFI değeri de aşırı satıma işaret etmektedir. Aşırı alım ve satım bölgeleri var olan trendin tersine dönmesi ihtimalinin yükseldiği bölgelerdir.
Relatif Güç Endeksi (RSI)
RSI ise genellikle 30 ve 70 referans değerleri kullanılmaktadır. 70 seviyesinin üzerine çıkan bir RSI değeri aşırı alıma işaret ederken 30 seviyesinin altındaki bir RSI değeri de aşırı satıma işaret etmektedir.
RSI ve MFI indikatörleri için 50 orta noktanın üzerindeki değerler artıkça koyulaşan yeşil renkle, 50’nin altındaki değerler düştükçe koyulaşan kırmızı renk ile ifade edilmiştir.
Directional Movement Endeksi (DI+ DI-)
Fiyatın yükseldiği dönemlerde pozitif yönlü hareketin bir türevi olan DI+ yükselirken, farkın DI+ lehine açılması yukarı yönlü bir trendin varlığına işaret etmektedir. Aynı şekilde fiyatların düştüğü dönemlerde bu sefer DI- artacak ve farkın DI- lehine açılması ise aşağı yönlü bir trendin varlığını işaret edecektir. DI+ ile DI- farkına bağlı hesaplanan değer pozitif ise yeşil, negatif ise kırmızı renk ile ifade edilmiştir.
Son olarak vurgulamak isteriz ki bu çalışmadaki amacımız hisselerin teknik görünümlerine ve indikatör değerlerine ilişkin bilgi sunmaktır. Çalışmaya bakarak bir hisse için al ya da sat sinyali üretmek ve buna bağlı alım satım yapmak her zaman sağlıklı sonuçlar üretmeyecektir. Çalışmanın amacı al/sat sinyali üretmekten ziyade hissenin mevcuttaki görünümünü sunmaktır. Yukarıda özetlediğimiz gibi ortalamaların üzerinde hareket eden hissede teknik görünüm daha güçlü kalırken, örneğin MFI ve RSI indikatörlerinin üst referans değerleri üzerinde olması bir yorulmaya ve olası bir düzeltmeye işaret ediyor da olabilir.



Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
