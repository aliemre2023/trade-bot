Bilanço Analizi-Froto (Halk Yatırım )
Halk Yatırım Menkul Değerler A.Ş.
www.halkyatirim.com.tr (http://www.halkyatirim.com.tr)

* * *
Burada yer alan yatırım bilgi, yorum ve tavsiyeler yatırım danışmanlığı kapsamında değildir.Yatırım danışmanlığı hizmeti ; aracı kurumlar, portföy yönetim şirketleri, mevduat kabul etmeyen bankalar ile müşteri arasında imzalanacak yatırım danışmanlığı sözleşmesi çerçevesinde sunulmaktadır.Burada yer alan yorum ve tavsiyeler, yorum ve tavsiyede bulunanların kişisel görüşlerine dayanmaktadır.Bu görüşler mali duNet parasal pozisyon kazancının desteğinde net kar büyümesi.
Ford Otosan, TMS 29 etkisi dahil 1Ç24’te kurum beklentimizin hafif üzerinde yıllık bazda %10 artışla 8.973 mn TL net kar açıkladı. Net kar marjı 1Ç23’e 3paralel olarak %7,2 seviyesinde gerçekleşti. TMS 29 dahil 4,1 mlr TL net finansman gideri kaydedilmesine karşın, 4,4 mlr TL seviyesinde kaydedilen net parasal kazanç net kar büyümesini destekledi. Ayrıca kaydedilen 916 mn TL’lik ertelenmiş vergi geliri de karlılığı desteklerken, efektif vergi oranı %9,3 seviyesinde gerçekleşti (1Ç23:%20,4). FAVÖK marjı tarafında ise,
yıllık bazda 2,3 puan azalışla %8,1 seviyesinde gerçekleşti.
Operasyonel giderlerdeki artış ve yurt içi satışlardaki zayıflık,
marjdaki geri çekilmede etkili olduğunu söyleyebiliriz. Ford Otosan’ın 1Ç24’te yurt dışı satış gelirlerinde göstermiş olduğu yüksek performans ve net karlılık tarafındaki güçlü görünümün devam etmesini olumlu değerlendirmekle birlikte, yurt içi satışlarda görülen daralmanın yaratmış olduğu marj baskısı nedeniyle sonuçların hisse performansına yansımasını ‘nötr’ olarak değerlendiriyoruz.
ü Satış gelirleri beklentilerimiz ile uyumlu. 1Ç24’te TMS 29 dahil net satış gelirleri, kurum beklentimiz olan 125.104 mn TL ile uyumlu yıllık bazda %9,3 artışla 124.188 mn TL seviyesinde gerçekleşti.
1Ç23 yılına ilişkin satış gelirleri TMS 29 kapsamında 66.302 mn TL’den 124.188 mn TL’ye revize edildi. 2024 yılının ilk çeyreğinde yurt dışı satış adetlerinde görülen %11’lik artışla birlikte ihracat gelirleri yıllık bazda %12 artarak 97.587 mn TL seviyesine yükseldi.
Yurt içi satış gelirleri ise, iç pazar satış hacimlerinde görülen daralmaya karşın, yıllık bazda yatay kalarak 26.601 mn TL seviyesinde gerçekleşti. Yurt içi satış hacimlerinde görülen gerilemeye bağlı olarak brüt karlılık 1,7 puan azalışla %10,6 seviyesine geriledi.
ü Beklentimize paralel operasyonel karlılık. Operasyonel karlılık tarafında ise, Ford Otosan’ın FAVÖK rakamı kurum beklentimiz olan 10.395 mn TL’ye paralel yıllık bazda %15,1 azalışla 10.093 mn TL seviyesinde gerçekleşirken, FAVÖK marjı yıllık bazda 2,3 puan azalışla %8,1 seviyesinde gerçekleşti. Yurt içi satışlardaki gerilemeye bağlı olarak brüt karlılıktaki gerileme ve operasyonel giderlerde görülen artışın marjdaki geri çekilmede etkili olduğunu gözlemliyoruz.
ü Şirket yılsonu beklentilerinde değişikliğe gitmedi. Yurt içi pazar beklentisi 800 - 900 bin adet, yurt içi satış adeti beklentisi 100-110 bin adet ve yurt dışı satış adedi beklentisi 560-610 bin adet seviyesinde korundu. Kurum olarak yılsonu satış adeti tahminlerimizi korumaya devam ediyoruz. 2024 yılına ilişkin, Ford Otosan’ın yurt içi satış adetlerinin 100 bin adet seviyesinde, yurt dışı satış adetlerinin ise 604 bin adet seviyesinde gerçekleşmesini bekliyoruz.
ü FROTO için 1.477 TL seviyesindeki hedef fiyatımızı ve ‘AL’
tavsiyemizi koruyoruz. Ford Otosan’ın 1Ç24 finansal sonuçlarının kurum beklentilerimizi karşılaması paralelinde, FROTO için 1.477 TL seviyesinde bulunan hedef fiyatımızı ve ‘AL’ yönünde bulunan tavsiyemizi koruyoruz.
rumunuz ile risk ve getiri tercihlerinize uygun olmayabılır.Bu nedenle, sadece burada yer alan bilgilere dayanılarak yatırım kararı verilmesi beklentilerinize uygun sonuçlar doğurmayabilir.
__________________________________________________
