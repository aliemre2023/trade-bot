Teknik Analiz Bülteni (Piramit Menkul)
https://www.piramitmenkul.com.tr/Arastirma/ArastirmaRaporDosya/45704

BIST100100 Endeksi dün günü %1,45 yükseliş ile 10.895 puandan kapattı. Endeks güne orta vade fincan-kulp formasyonu yarı hedefi (10.752) üzerinde 10.767 puandan sınırlı alıcılı başladıktan sonra günün ilk yarısında hacimli alımlarla kısa vade fincan-kulp formasyonu hedefi (10.882) üzerine attı ve kapanışı bu seviyenin hemen üzerinde yaptı. Endeksteki yükselişe Yapı Kredi Bankası'nın %61,2'sinin First Abu Dhabi Bank'a satılacağı yönündeki haber akışının da etkisiyle bankacılık endeksindeki %6,05 yükseliş öncülük etti. Endeksin hacmi 215,5mlr TL ile 24 Ağustos 2023'ten itibaren en yüksek seviyesinde gerçekleşti ve yine 24 Ağustos 2023'ten gelen düşen trendin üzerinde üçüncü günlük kapanışını gerçekleştirmiş oldu. Hacim indikatöründeki kırılım onaylandı. Dün ki bültende trend üzerinde (120,55mlr TL) gerçekleşecek olası bir kapanışın kırılımı onaylayacağı için kritik olduğunu belirtmiştik. Onayın güçlü bir şekilde gelmesi oldukça pozitif. Endeks aynı zamanda kısa vade yükselen trend kanal direnci (bugün itibarı ile 10.779) üzerinde ikinci kapanışını gerçekleştirdi. Kısa vade fincan-kulp formasyonu hedefi (10.882) üzerinde ise ilk kapanışını gerçekleştirdi. Kısa vadede bu seviyeler ilk etapta destek olarak takip edilebilir. Yukarı yönlü hareketlerde ise öncelikle dün ulaşılan tarihi zirve 11.088 seviyesi olmak üzere bayrak formasyonu teorik hedefi 11.462 seviyeleri direnç olarak takip edilebilir.
Filtre kuralı gereği an itibarı ile kırılımı onaylanmış bayrak formasyonunun teorik hedefi 11.462, yarı hedefi (ulaşıldı) ise 10.338'dir. Başlangıcı 3 Ekim, dip noktası 26 Aralık'ta olan orta vade fincan-kulp formasyonunun teorik hedefi 11.685, yarı hedefi (ulaşıldı) ise 10.752'dir. Başlangıcı "26 Şubat zirvesi", dip noktası "19 Mart", olan kısa vade fincankulp formasyonunun teorik yarı hedefi (ulaşıldı) ise 10.431'dir. (Teorik Hedef (ulaşıldı): 10.882) Hacim indikatöründe 24 Ağustos 2023'ten gelen düşen trendin kırılımı, formasyon kırılımlarının hacim destekli onaylanması açısından önemliydi. Düşen trendin üçüncü kırılımı ile dün; hacim indikatöründeki yükselişin onayı alındı.
Dolar Bazlı Endeks dün güne 334 dolardan başladı. Endeks, gün içinde 333-344 bandında hareket etti. Yükselen kama direnci (321 dolar) üzerinde üçüncü günlük kapanış gerçekleşti, formasyon kırılımı onaylandı. Büyük resimde takip ettiğimiz, yükselen üçgen formasyonu teorik hedefi (456 dolar) daha netleşti. Kısa vadede direnç olarak takip ettiğimiz yükselen bayrak formasyonu teorik hedefi 340 dolara dün ulaşılmasına karşın kapanış hemen altında gerçekleşti. Dolayısıyla direnç ve destek olarak aynı seviyeleri takip etmeye devam ediyoruz. Yükselen bayrak formasyonu teorik hedefi 340 dolar direnç; yarı hedefi 326 dolar ise destek.

VIOP30 VIOP30 Yakın Vade Kontratı, dün günü 12.467 uzlaşma fiyatından %2,4 sert alıcılı kapattı. Kontrat gün içerisinde 12.182-12.748 bandında hareket etti. Kontratta büyük resimde teorik hedefi 12.973 olan onaylanmış bir yükselen üçgen formasyonu mevcut; desteği 11.114 olmak üzere genel resimde takip ediyoruz. Kısa vade destek direnç seviyelerinin tespiti için biri yükselen fibonacci kanalı (mavi) olmak üzere iki ayrı (mavi ve kırmızı) eğimli yükselen trend kanalı takip ediyoruz. Geçtiğimiz haftanın son işlem gününde sert alışlarla tarihi zirve (12.075) üzerine hareket ve üzerinde kapanış görmüştük. Haftanın ilk işlem gününde de bu seviye neredeyse noktasal test edildi ve korundu. Bu seviye üzerinde dün üçüncü kapanış gerçekleşti ve tarihi zirve kırılımı onaylandı. Geri çekilmelerde ilk etapta yükselen fibonacci %78,6 seviyesi 12.340; yukarı yönlü hareketlerde ise yükselen fibonacci %100 seviyesi 12.767 direnç olarak takip edilebilir.

USDTRY USDTRY kurunda dün 32,1647-32,2389 bandında hareket edildi. Kur dün 5 günlük AO ve düşen trend kanal direnci arasında sıkıştı. Gün kapanışını önceki gün olduğu gibi 5 günlük AO altında fakat düşen trend kanal direnci üzerinde yaptı. 5 günlük AO yukarı yönlü hareketlerde ilk direncimiz, aşağı yönlü hareketlerde ise düşen trend kanal direnci (32,16) ve yatay destek 32,12 takip edilebilir. Ek olarak henüz onaylanmamış olsa da başlangıç dibi 1 Mart, tepesi ise 13 Mart olmak üzere; bir çift tepe formasyonu (düşüş formasyonudur) hala oluşum aşamasında, bu formasyonun onaylanıp onaylanmayacağını takip etmeye devam edeceğiz. Onaylanması görünümün daha da negatifleşmesi anlamına gelecek.



Piramit Menkul Kıymetler A.Ş
www.piramitmenkul.com.tr (http://www.piramitmenkul.com.tr)



__________________________________________________
