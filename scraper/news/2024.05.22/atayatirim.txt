Günlük Bülten (Ata Yatırım)
Bankalar, endeksi yukarı taşıdı.
BIST100 endeksi dün bankacılık sektörü liderliğinde %1,45 yükselişle günü 10.895 puandan tamamladı. Mali endeks %3,39 artarken, teknoloji endeksi %0,73, sanayi endeksi %0,71, hizmetler endeksi %0,30 değer kaybetti.100 endeksine dahil hisselerin 38'i prim yaptı, 61'i geriledi, 1’i sabit kaldı. Türkiye İş Bankası (C), Akbank, Türk Hava Yolları, Ereğli Demir Çelik ile Koç Holding en çok işlem gören hisse senetleri oldu. Reuters’da çıkan habere göre Koç Holding Yapı Kredi Bankası’nın %61,2’lik hissesini 8 milyar dolara First Abu Dhabi Bank’a satmak için ileri düzeyde görüşme yapıyor. Bu haberle birlikte bankacılık hisselerine ciddi alımlar gelirken, daha sonra çıkan haberlerde ise değerleme konusunda görüş ayrılıkları yaşandığından bahsedilince alımların bir kısmı geri verildi. Koç Holding ön görüşmelerin devam ettiğini ancak kamuya açıklanacak bir gelişme olmadığını açıkladı.
Endekste direnç olarak 10.760, direnç olaraksa 10.900 ve 11.000 takip edilecek. ABD'de bugün FOMC tutanakları ve konut satışları verileri yayımlanacak. Yarın ise TCMB faiz kararı açıklanacak.
Endekste alıcılı açılış bekliyoruz.


Ata Yatırım Araştırma
Ata Yatırım Menkul Kıymetler A.Ş.
www.atayatirim.com.tr/ (http://www.atayatirim.com.tr/)


__________________________________________________
