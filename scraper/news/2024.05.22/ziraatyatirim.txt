Teknik Bülten (Ziraat Yatırım)
: Bankacılık Endeksi (XBANK) öncülüğünde yükseliş hareketini sürdüren100'de, dün takip ettiğimiz kanalın üst bandına kadar yükseliş gözlendi. Öte yandan, söz konusu kanalda kar satışlarıyla karşılaşan endekste, Bankacılık sektörüne yönelik haber akışı nedeniyle gün içi oynaklık yüksek olabilir. Endeksin güne ise satıcılı bir görüntüyle başlamasını beklerken, olası düşüşlerde 10.735 seviyesinden tepki gelmemesi durumunda kar satışı belirginlik kazanabilir. Yukarıda ise 11.000 önemli yakın bir direnç olarak izlenebilir.

Ziraat Yatırım Menkul Değerler
www.ziraatyatirim.com.tr (http://www.ziraatyatirim.com.tr)


__________________________________________________
Sabah Stratejisi (Ziraat Yatırım)
Dün seans açıldıktan sonra Koç Holding'in, sahip olduğu Yapı Kredi Bankası hisselerinin satışı için First Abu Dhabi Bank ile görüştüğü şeklindeki haber akışı borsada hareketlilik yarattı. Yapı Kredi Bankası ve Koç Holding hisseleri güçlü alımlarla karşılaşırken (Yapı Kredi tavandan günü tamamladı), Bankacılık ve Holding endeksleri günü sırasıyla %6,05 ve %2,43 primle günü kapattı. Diğer yandan, tahminen yoğunlaşma ve rotasyon kaynaklı30 dışı ve 100 dışı endeksler günü ekside tamamladı. 38 hissenin artıda kapattığı100'deki günlük kazanç ise %1,45 oldu. Öte yandan, bu sabah Koç Holding yeni bir açıklama yaptı. Koç Holding, söz konusu haberlerde işlemin detaylarına ilişkin olarak verilen bilgilerin gerçeği yansıtmadığını bildirdi. Dünkü haberdeki detaylar düşünüldüğünde, bu haber Borsada negatif bir açılışla sonuçlanabilir. Özellikle Bankacılık tarafında, Yapı Kredi'ye yönelik haber akışı sert hareketlere neden olabilir ve Borsa İstanbul'da gün içerisinde oynaklık yüksek olabilir. Bugün yurtiçinde veri gündemi sakinken, kısa vadeli katalizör bulmakta zorlanan Wall Street için piyasalarının kapanışının ardından açıklanacak Nvidia'nın çeyreksel bilançosu oynaklığı artırabilir. Ayrıca, TSİ 21'de Fed'in mayıs ayı toplantı tutanakları izlenecek. Fiyatlamalara bakıldığında, dün ABD piyasaları günü hafif alıcılı bir şekilde tamamlamışlardı. Bu sabah ise ABD vadelileri yatay seyrederken, Japonya Hariç MSCI Asya Pasifik endeksi %0,5 oranında yükseliyor. Pariteler tarafında sakin bir seyir gözlenirken, Brent petrolde baskı sürüyor.









MAKROEKONOMİ


Avrupa tarafında, Almanya'da nisan ayı ÜFE verisi izlendi. Almanya'da ÜFE, aylık bazda mart ayına benzer şekilde nisan ayında %0,2 oranında artış kaydetti ve böylece son iki ayda artış sergiledi, beklentiler ise %0,3 artış yönündeydi, yıllık bazda ise nisan ayında düşüş hızı %2,9'dan %3,3 seviyesine gelerek düşüşünü onuncu aya taşıdı. Detaylara bakıldığında, nisanda aylık bazda ara malı fiyatları %3,1 oranında düşüş sergilerken, buna karşın dayanıksız tüketim malları fiyatları %0,3 ve dayanıklı tüketim malları fiyatları ise %1 oranında arttı. Sermaye malları fiyatları ise makine fiyatlarındaki (%2,8) ve motorlu kara taşıtı fiyatlarındaki (%1,7) artışların etkisiyle %2,4 oranında artış kaydetti.

Ayrıca Euro Bölgesi'nde mart ayı dış ticaret dengesi verisi takip edildi. Bölgede aylık bazda martta bölgede dış ticaret fazlası 22,8 milyar Euro seviyesinden 24,1 milyar Euro seviyesine yükseldi ve böylece Aralık 2020'den bu yana en yüksek seviyelerdeki seyrini sürdürdü. Detaylara bakıldığında, aylık bazda bölgede ihracat %4,6 oranında artarken, ithalat ise %4,5 oranında artış kaydetti.

Yurt içinde ise, TÜİK tarafından yayınlanan mart ayı tarımsal girdi fiyat endeksi endeksinin artış hızı, %3,59'dan %1,16'ya yavaşlayarak son dört ayın en düşük seviyesinde kaydedilirken, yıllık ise %49,92'den %49,93 seviyesine hafif yükseldi ve böylece Şubat 2023'ten bu yana en yüksek seviyesinde gerçekleşti.

Yurt dışında bugün veri takvimine bakıldığında,

ABD tarafında, piyasaların odak noktasında TSİ 21'de Fed'in mayıs ayı toplantı tutanakları olacak. Fed, mayıs ayı toplantısında beklentilerle uyumlu olarak federal fonlama faiz aralığını %5,25-%5,50 bandında sabit tutmuştu ve böylece üst üste altı toplantıda faizleri değiştirmemişti, kararın oybirliğiyle alındığı görülmüştü. Ayrıca Fed, enflasyonda son aylarda %2'lik hedefe doğru daha fazla ilerleme kaydedilmediğini vurgulamıştı. Fed, enflasyonun sürdürülebilir bir şekilde %2'ye doğru ilerlediğine dair daha fazla güven kazanana kadar faizleri düşürmenin uygun olacağını düşünmediğini yinelemişti. Bunun yanında Fed, bilanço küçültme hızını yavaşlattığını da belirtmişti. Buna göre Fed, haziran ayından itibaren Hazine tahvillerine yönelik aylık itfa üst sınırının ayda 60 milyar USD'den 25 milyar USD seviyesine indirileceğini belirtirken, ipoteğe dayalı menkul kıymetler için ise bu sınır 35 milyar USD seviyesinde sabit bırakılmıştı ve bu sınırı aşan anapara ödemelerinin Hazine tahvillerine yeniden yatırılacağı kaydedilmişti. Fed Başkanı Powell ise, toplantının ardından yaptığı konuşmada, bu yıl enflasyon verilerinin beklentilerden daha yüksek olduğunu ve son aylarda enflasyonun %2 hedefine doğru ilerleme kaydedemediğinin görüldüğünü belirterek enflasyonu %2'lik hedefe döndürmede kararlı olduklarını vurgulamıştı. Bunun yanında Powell, faizleri indirmeye başlamak için enflasyon konusunda Fed'in güven kazanmasının düşündüklerinden daha uzun bir süre alacağını ve Fed'in toplantı bazında karar vermeye devam edeceğini belirtmişti. Powell, gerektiği sürece politika faizine ilişkin mevcut hedef aralığını korumaya hazır olduklarını ve enflasyonun daha kalıcı olması ve iş gücü piyasasının güçlü kalması durumunda faiz indirimlerini ertelemenin uygun olabileceğini vurgulamıştı. Ayrıca Powell, faiz indirimi zamanlamasının ve faizlerin zirveye ulaşıp ulaşmayacağının verilere bağlı olacağını, ancak bir sonraki hamlenin büyük olasılıkla faiz artışı olmayacağını söylemişti. Bu kapsamda, Fed'in yayınlanacak toplantı tutanaklarında, Fed'in gelecek döneme ilişkin para politikasına ve olası faiz indirimlerine yönelik daha fazla ipucu aranacak.

Ayrıca ABD'de konut piyasası verilerinden, nisan ayı ikinci el konut satışları TSİ 17'de takip edilecek. Nisanda aylık bazda ikinci el konut satışlarının %0,6 oranında artış sergilemesi bekleniyor.

Bunun yanında Avrupa tarafında, BoE'nin para politikasına yön veren verilerden İngiltere'de nisan ayı TÜFE verisi TSİ 09'da izlenecek. İngiltere'de aylık bazda manşet TÜFE mart ayında bir önceki aya benzer şekilde %0,6 oranında artış kaydederek beklentilerin üzerinde kaydedilmişti, yıllık bazda ise %3,4'ten %3,2 seviyesine hafif yavaşlamıştı ve böylece Eylül 2021'den bu yana en düşük seviyelerdeki seyrini sürdürmüştü, beklentiler ise %3,1 seviyesine yavaşlaması yönündeydi.

ŞİRKET HABERLERİ

Ford Otosan (FROTO, Nötr): Ford Otosan'ın 1Ç2024 net dönem karı 8.973mn TL ile 1Ç2023'ün %10 üzerinde gerçekleşmiştir. Şirketin satış gelirleri, ilk çeyrekte, bir önceki yılın aynı dönemine göre %9,3 oranında artmış ve 124.188mn TL olmuştur. Bu artış, yeni mevzuat gerekliliklerine uyum sürecindeki değişiklikler sebebiyle ağır ticari araç satış adetlerindeki düşüşe rağmen ihracat hacimlerdeki artıştan kaynaklanmıştır. Yurt içi satış adetleri %8 azalırken (yeni Courier'nin üretime geçiş döneminin beklenenden uzun sürmesinin de etkisiyle), yurt içi gelirler devam eden fiyatlama disiplini ve çeşitlendirilmiş ürün gamı sayesinde 1Ç2023'e göre yatay (%-0,4) seyrederek 26.601mn TL olarak gerçekleşmiştir (toplam ciroya etki -0,1 puan).Yurt dışı satış adetleri de yenilenen modellerin desteğiyle %11 artarken, ihracat gelirleri yıldan yıla %12,3 artarak 97.587mn TL seviyesinde gerçekleşmiştir. (toplam ciro artışına katkı 9,4 puan). İhracat gelirlerinin toplam gelirler içindeki payı 1Ç2024'te %79'a yükselmiştir (1Ç2023: %76). Şirketin brüt karı %5,9 oranında azalarak 13.216mn TL'ye gerilemiştir. Brüt kardaki azalışta işçilik ve hammadde maliyetlerinin yıllık bazda artması, yurt içi satışların payının azalması ve rekabetçi fiyatlama ortamı etkisini göstermiştir. Brüt kar marjı da yıllık 1,7 puan düşüşle %10,6 olarak gerçekleşmiştir. Aynı dönemde operasyonel giderler geçen senenin aynı dönemine göre %21,8 artmış ve 5.230mn TL olmuştur. 903mn TL'lik diğer faaliyet gelirleriyle birlikte faaliyet karı %9,9 gerilemeyle 8.889mn TL'ye düşmüştür. Faaliyet kar marjı da 1,5 puan azalışla %7,2 olmuştur. Diğer faaliyet gelirleri hariç FAVÖK %15,1 geri çekilmeyle 10.093mn TL olurken, FAVÖK marjı 2,3 puan azalmış ve %8,1'i göstermiştir. Bununla birlikte, araç başına FAVÖK 1.815 EUR seviyesinde gerçekleşmiştir (1Ç2023: 2.223 EUR). Finansman tarafında net 4.120mn TL gider kaydedilmiştir. 1Ç2023'deki net finansman giderleri 2.242mn TL idi. Şirket 1Ç2024'te 4.430mn TL parasal kazanç ile 916mn TL'lik vergi gideri yazmıştır. Bu gelişmeler neticesinde 1Ç2024 net dönem karı 1Ç2023'e göre %10 artış kaydetmiştir. Net kar marjı da değişim göstermeyerek %7,2 olarak hesaplanmaktadır.

TOFAŞ (TOASO, Nötr): TOFAŞ'ın 1Ç2024 net dönem karı 2.806mn TL ile 1Ç2023'ün %2,4 üzerinde gerçekleşmiştir. Şirketin satış gelirleri, ilk çeyrekte, bir önceki yılın aynı dönemine göre %4,1 oranında artmış ve 33.659mn TL olmuştur. Yurt içi satış adetleri %18,5 azalırken (yeni oyuncuların girmesi ile pazarda artan rekabet ve ÖTV dilimlerinin güncellenmemesin yerli üretim avantajını azaltmasının da etkisiyle), yurt içi gelirler 1Ç2023'e göre yatay (%-0,7) seyrederek 25.460mn TL olarak gerçekleşmiştir (toplam ciroya etki -0,5 puan). Yurt dışı satış adetleri de %25,7 artarken, ihracat gelirleri yıldan yıla %22,1 artarak 8.199mn TL seviyesinde gerçekleşmiştir (toplam ciro artışına katkı 4,6 puan). İhracat gelirlerinin toplam gelirler içindeki payı 1Ç2024'te %24,4'e yükselmiştir (1Ç2023: %20,8). Aynı dönemde, şirketin ticari faaliyetlerine ilişkin brüt karı %4,6 oranında artarak 5.137mn TL'ye gerilemiştir. Finans sektörü faaliyetlerindeki brüt kar 267mn TL ile geçen sene aynı çeyreğin %29 üzerinde gerçekleşmiştir. Şirketin toplam brüt karı %5,6 oranında artarak 5.404mn TL'ye ulaşmıştır. Toplam brüt kar marjı ise yıllık 0,2 puan artışla %16,1 olarak gerçekleşmiştir.1Ç2024'te operasyonel giderler geçen senenin aynı dönemine göre %31,8 artmış ve 2.379mn TL olmuştur. 217mn TL'lik diğer faaliyet gelirleriyle birlikte faaliyet karı %1,9 artışla 3.242mn TL'ye yükselmiştir. Faaliyet karı marjı ise 0,2 puan azalışla %9,6 olmuştur. Diğer faaliyet gelirleri hariç FAVÖK %1,4 artışla 4.490mn TL olurken, FAVÖK marjı 0,3 puan azalmış ve %13,3'ü göstermiştir. Finansman tarafında net 1.690mn TL gelir kaydedilmiştir. 1Ç2023'deki net finansman gelirleri 1.001mn TL idi. Şirket 1Ç2024'te 1.973mn TL parasal kayıp ile 147mn TL'lik vergi gideri yazmıştır. Bu gelişmeler neticesinde 1Ç2024 net dönem karı 1Ç2023'e göre %2,4 artış kaydetmiştir. Net kar marjı da %8,3 olarak hesaplanmaktadır (1Ç2023: %8,5).

İlk çeyrek sonuçlarının ardından, Şirket, 2024 yılı beklentilerini de güncellemiştir. Buna göre, yurtiçi satış beklentisi 140-160bin adete (önceki:160-180bin) çekilmiştir. 60-70bin adet olan ihracat beklentisi ise değişmemiştir. Yurtiçi satışlardaki azalış öngörüsüyle üretim beklentisi de 180-210bin adetten 170-190bin adete revize edilmiştir. 200mn EUR olan yatırım harcamaları beklentisi aynı kalırken, şirketin VÖK marjı beklentisi >%10 ile aynı seviyede bırakılmıştır.

Alarko Holding (ALARK, Sınırlı Pozitif): Şirket ile Kazakistan Çimkent Valiliği arasında 17.11.2023'de Çimkent şehrinde seralara ilişkin yatırım projelerin planlanması ve uygulanmasına yönelik karşılıklı anlayış ve işbirliği oluşturmayı konu alan ön iyi niyet protokolünü imzalanmıştı. Şirket'in bağlı ortaklığı Too Alsera KZ'nin söz konusu ön iyi niyet protokolü doğrultusunda yapmış olduğu arazi tahsis başvurusuna karşılık Çimkent Valiliği tarafından 2.085 dönüm alanın sera kompleksi inşasına ilişkin yatırım projesinin ifa edilmesi amacıyla ve bedelsiz olarak geçici tahsisine onay verildiği bildirilmiştir. Ayrıca, söz konusu geçici tahsis ile birlikte ileride imzalanacak yatırım sözleşmesinde belirtilen yükümlülüklerin yerine getirilmesi şartıyla, yetkili kurum kararına dayanarak arazinin mülkiyetini bedelsiz olarak devralma hakkının tanındığı belirtilmiştir.

Europower Enerji (EUPWR, Nötr): Şirket, AKEDAŞ tarafından 21/05/2024 tarihinde gerçekleştirilen ihaleye katılmış ve en avantajlı fiyatı vererek, ihalede 1. olmuştur. İhalede teklif edilen bedel KDV hariç 3,6mn USD'dir.

Girişim Elektrik (GESAN, Nötr): Şirket, Menekşe Yenilenebilir Enerji ile 154 kV Menekşe RES ve TM Yapım İşinin RES parkı, yüksek gerilim trafo merkezi elektriksel tedarik, montaj, inşaat, test-devreye alma işleri için anlaşmaya varmış 2,6mn USD bedelle sözleşme imzalanmıştır.

Koç Holding (KCHOL, Sınırlı Negatif), Yapı Kredi Bankası (YKBNK, Sınırlı Negatif): Bu sabah Koç Holding, dün Yapı Kredi'nin satışına ilişkin çıkan şu yeni açıklamayı paylaşmıştır. "Dünkü açıklama sonrasında da medyada konuyla ilgili farklı haber ve yorumlar ile yatırımcı soruları devam etmiş olup, söz konusu haberlerde işlemin detaylarına ilişkin olarak verilen bilgiler gerçeği yansıtmamaktadır. Konuyla ilgili somut gelişme olması halinde ilgili düzenlemeler uyarınca yatırımcılarımız ile paylaşılacak olup, Şirketimiz tarafından yapılan açıklamalar dışındaki bilgilere itibar edilmemesini önemle hatırlatırız."

Dün şu yönde haber akışı izlenmişti: "Reuters'in verdiği habere göre First Abu Dhabi Bank, Yapı Kredi'deki %61,2'lik Koç Grubu hissesini yaklaşık 8 milyar USD'ye satın almak için ileri düzeyde görüşmeler yürütüyor. Kaynaklar potansiyel bir anlaşmanın nihai detaylarının aylar süren müzakereler sonrası belirlendiğini bildirdi. Kaynaklardan biri, Koç'un Yapı Kredi'deki hisseleri için yaklaşık 8,5 milyar USD istediğini ve FAB'ın yaklaşık 7,5 milyar USD teklif ettiğini söyledi." (Kaynak: Bloomberg)

Koç Holding de medyada çıkan haber sonrasında hakkında aşağıdaki açıklamayı yapmıştı: "Basın-yayın organlarında, bağlı ortaklığımız Yapı ve Kredi Bankası'ında sahip olduğumuz payların satışına yönelik görüşmelerin son aşamaya geldiğine dair haberler çıkmıştır. Bilindiği üzere holding şirketi olarak portföyümüz ile ilgili gündeme gelebilecek alternatiflerin değerlendirilmesine yönelik olarak, ilgili taraflarla görüşmeler yapılabilmektedir. Medyaya yansıyan konuyla ilgili olarak da benzer nitelikte ön görüşmeler devam etmekle birlikte, kamuya açıklama yapılmasını gerektirecek nitelikte bir gelişme bulunmamaktadır."

Haber akışı öğleden önce takip edilirken, Yapı Kredi Bankası günü %10 primle tavan seviyesinden kapattı. Koç Holding hissesi ise günü %7,3 oranında primle tamamlamıştı.

Reeder Teknoloji (REEDR, Nötr): Şirketin Samsun ilinde 5.600 m2'lik alanı kapsayan ve yıllık 9.000 adet üretim kapasitesi olacak şekilde planladığı "Elektrikli Araç Üretim Projesi" için yapılan çalışmalar kapsamında Çevre ve Şehircilik Bakanlığı nezdinde Çevresel Etki Değerlendirme (ÇED) süreci başlatılmıştır.

SEKTÖR HABERLERİ

Demir - Çelik: İskenderun Demir Çelik (ISDMR), Ereğli Demir Çelik (EREGL), Kocaer Çelik (KCAER) ve Kardemir (KRDMD) Hazine ve Maliye Bakanlığı tarafından uygulandığı belirtilen yüksek tutarlı cezalara herhangi bir şirketlerinin konu olmadığını belirtti. Medyada yansıyan haberlerde iki sektör şirketine toplamda 7 milyar TL'lik vergi cezası kesildiği belirtilmişti. (Kaynak: Bloomberg HT)

Tarım: TÜİK Tarımsal girdi fiyatları endeksini yayınladı. Tarım-GFE'de (2020=100), 2024 yılı mart ayında bir önceki aya göre %1,16 artış, bir önceki yılın Aralık ayına göre %12,67 artış, bir önceki yılın aynı ayına göre %49,93 artış ve on iki aylık ortalamalara göre %37,50 artış gerçekleşti.

DİĞER HABERLERİ

Burçelik (BURCE): Şirketimiz ile Eti Bakır arasında 02.08.2023 tarihindeki siparişe ilave olarak Dap Gübre Tesisi Konveyör Galerisi 2. Etap ve ilgili ekipmanların imalatı konulu 3mn USD tutarlı, işin yüklenicisi Ceka Enerji Üretim ile de ilgili ekipmanların kurulum, montaj, işletmeye alma, test ve teslimatına ilişkin 700bin USD tutarlı sözleşme imzalanmıştır.

Gelecek Varlık Yönetimi (GLCVY): Şirket, İş Bankası'nın gerçekleştirdiği tahsili gecikmiş alacak satışında satışa çıkarılan 3 portföyden toplamda 659,8mn TL anapara büyüklüğündeki 2 bireysel portföyün ihalesini en yüksek teklifi vererek kazanmıştır.

Gersan Elektrik (GEREL): Şirket, dört farklı müşteriyle toplam 1,3mn USD değerinde satış sözleşmesi imzalamıştır.

Koleksiyon Mobilya (KLSYN): Şirket ile yurtiçi yerleşik bir müşteri arasında KDV hariç 37,6mn TL tutarında sözleşme imzalanmıştır.



Ziraat Yatırım Menkul Değerler
www.ziraatyatirim.com.tr (http://www.ziraatyatirim.com.tr)


__________________________________________________
