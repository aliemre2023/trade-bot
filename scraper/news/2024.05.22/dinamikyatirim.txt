Sabah Analizi (Dinamik Yatırım Menkul Değerler)
Küresel piyalasarda, bugün, FOMC toplantı tutanakları ve NVIDIA’nın açıklayacağı finansal sonuçları takip edilecek. ABD Merkez Bankası (Fed), Federal Açık Piyasa Komitesi (FOMC) 30 Nisan-01 Mayıs tarihleri arasında gerçekleştirdiği toplantısına dair tutanaklar 22 Mayıs tarihinde yayımlanacak. Banka, gerçekleştirdiği toplantısında politika faiz koridorunda piyasa beklentileri doğrultusunda değişikliğe gitmemiş ve yüzde 5,25-5,50 aralığında korumuştu. Faizleri değiştirmeme kararı oybirliğiyle alınmıştı. Toplantı ardından yayınlanan karar metninde, "Son aylarda komitenin yüzde 2'lik enflasyon hedefine doğru ilerleme kaydedilmemiştir" denilmişti. Ayrıca, metinde Haziran ayından itibaren Hazine tahvillerine yönelik akış sınırını ayda 60 milyar dolardan 25 milyar dolara indireceği açıklanmıştı. Toplantı ardından düzenlenen basın sunumunda, Başkan Powell yaptığı değerlendirmelerinde, bankanın veri odaklı yaklaşımının devam edeceği vurgularken, para politikasının sıkılaştırıcı ve iç talep üzerinde etkili olmaya devam edeceğini söylemişti. Başkan, ihtiyaç olduğu sürece sıkılaştırıcı politikaya devam edileceğini ve zamanla politika yeterince sıkılaştırıcı olacağını söylemişti.
Karar sonrası açıklamalarda bulunan FED başkanı Powell, Fed henüz faiz indirme noktasında değil.Bu yıl şu ana kadar veriler bize daha fazla güven vermedi şeklinde konuşmuştu.
Yurt içi piyasalarda, bugün veri bulunmazken yurt içi piyasalar Perşembe günü açıklanacak Türkiye Cumhuriyet Merkez Bankası (TCMB) faiz kararına odaklandı.
ABD endeksleri, günü yükselişle tamamladı. ABD vadelileri ise hafif satıcılı işlemlerine devam ediyor.
Avrupa borsaları, haftanın haftanın ikinci işlem gününü düşüşle tamamladı
Asya Pasifik Bölgesi'nde endeksler günü düşüşle tamamladı.
Borsa İstanbul'da 100 endeksi, yüzde 1,45 değer kazancıyla günü 10.895 puandan tamamlayarak tüm zamanların en yüksek günlük kapanışını gerçekleştirirken, gördüğü en yüksek seviye rekorunu 11.088 puana taşıdı.BIST 100 endeksi, önceki kapanışa göre 155,68 puan artarken, toplam işlem hacmi 215,5 milyar lira oldu.Bankacılık endeksi yüzde 6,05, holding endeksi yüzde 2,43 değer kazandı.Sektör endeksleri arasında en çok kazandıran bankacılık, en çok kaybettiren yüzde 3,47 ile spor oldu.
Teknik olarak endekste toparlanma eğilimi devam etmesi durumunda 11.070- 11.150-11.230 direnç seviyeleri takip edebilir. Olasılı geri çekilmelerde ise 10.750- 10.660- 10.575 destek seviyeleri izlenebilir.
BİST100 endeksinin haftanın üçüncü işlem gününe yatay bir başlangıç yapmasını öngörüyoruz.

Dinamik Yatırım Menkul Değerler A.Ş.
https://www.dinamikyatirim.com.tr/


__________________________________________________
