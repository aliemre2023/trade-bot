Günlük bülten (QNB Finansinvest)
BIST 100 Endeksi kısa vadeli yükselen trendde hareket ederken, 11.000 direncinin üzeri ile tarihi zirve seviyesini ileri taşıdı. Endeksteki yukarı yönlü harekete bankacılık hisselerinde güçlü yükseliş öncülük ediyor. Buna paralel Endeksi dün günü %1,5, bankacılık endeksi ise %6,1 oranında yükselişle tamamladı. Son dört işlem gününde yükselen trendin gerçekleştiği süre zarfında endeks %7,2, bankacılık endeksi ise %16,8 oranında değer kazandı. TL varlıklara yabancı ilgisi devam ediyor. CDS'imizin son yılların en düşük seviyesine gerilemesi'in performansı açısından pozitif. Endekste 10.700 seviyesi artık destek olarak izlenebilir. 10.700'ün üzerinde kısa vadeli yön yukarı görünüyor. Aynı zamanda bu seviyenin üzerinde yükselen trend korunuyor olacak. Buna paralel 10.700'de trade amaçlı pozisyonlar korunabilir ve trade fırsatları değerlendirilebilir. 11.000 ise kısa vadeli eşik seviye olarak takip edilebilir. 11.000 seviyesinin kalıcı olarak aşılması ile yükseliş eğiliminin ileri taşındığını görebiliriz. Bu durumda endeks ilk etapta 11.100 direncine doğru yükseliş gösterebilir. Bankacılık endeksinde 15.000 seviyesi destek haline geldi. Bu seviye kısa vadeli yükseliş eğiliminin korunması açısından takip edilebilir. 16.000 aşılması gereken direnç seviyesi olarak öne çıkıyor. Hazine ve Maliye Bakanı Mehmet Şimşek, swap kısıtlamaları için önümüzdeki dönemde bu konuyu değerlendireceklerini ve tek yönlü olmak üzere uzun vadeyi öncelendirerek adım atabileceklerini açıklamıştı. Mehmet Şimşek, çok büyük ihtimalle kredi notumuzun yükseliş trendinde olmaya devam edeceğini ve gri listeden her halükarda çıkacağımızı belirtmişti. Önümüzdeki dönem için kredi derecelendirme kuruluşlarından not artırım adımlarının devam etmesine yönelik beklentilerin mevcut olduğunu belirtelim. Orta vadeli olarak endekste görünümün güçlü ve yönün yukarı olduğunu düşünüyoruz. Endeksin teknik olarak içerisinde bulunduğu görünüm önümüzdeki dönemde/aylarda ara ara düzeltmeler ile yukarı yönlü seyrine devam edeceğine işaret ediyor. Dolayısıyla da için genel olumlu görüşümüz bulunmaktadır. Yurtdışı gelişmelere baktığımızda; Fed'in faizde bir değişikliğe gitmediği Mayıs toplantısına dair tutanaklar takip edilecek. Fed Yönetim Kurulu Üyesi Waller, faiz indirimlerine başlamak için birkaç ay daha iyi enflasyon rakamları görülmesi gerektiğini söyledi. Buna paralel Fed üyeleri faiz indirimine yönelik olarak temkinli tarafta kalmaya devam ediyor. Fed Başkanı Powell ise son toplantıda; enflasyonun %2 hedefle uyumlu bir şekilde düşüş gösterdiğine dair daha fazla güven kazanana kadar faiz indirimlerinin uygun olmayacağını belirtmişti. Fed Başkanı Powell faiz oranlarının beklenenden daha uzun süre yüksek kalabileceğinin sinyalini vermişti. Toplantı tutanaklarında üyelerin benzer ifadelerini görebiliriz. Diğer yandan ECB Başkanı Lagarde, Haziran'da faiz indiriminin gerçekleşmesinin yüksek ihtimal olduğunu açıkladı. Yarın ise TCMB faiz kararı öne çıkıyor.


100 Endeksi 11.000 seviyesinin üzerine yükseliş denemelerinde bulundu. Endeksin güne yukarı yönlü bir başlangıç yapmasını bekliyoruz. 10.700 desteğinin üzerinde kısa vadeli yön yukarı kalmaya devam edecek. 11.000 direnci yükselişin devamı için izlenebilir. Sonraki direnç seviyesi 11.100'de bulunuyor. 10.700'ün üzerinde trade fırsatları değerlendirilebilir görüşündeyiz. Diğer yandan ABD borsaları dün artıda kapanış gerçekleştirdi. Bu sabah Asya borsaları düşüş gösterirken, ABD vadeli endeks kontratları yataya yakın bir görünüm sergiliyor.


İçeride tahvil-bono faizleri dün geri çekildi. Gösterge tahvil faizi %41,91'den %41,84, 10 yıllık tahvil faizi %27,61'den %27,34 seviyesine geriledi. Hazine ve Maliye Bakanlığı 4 yıl vadeli 6 ayda bir sabit %15,54 kupon ödemeli devlet tahvili ile 7 yıl vadeli değişken faizli 6 ayda bir kupon ödemeli devlet tahvilinin yeniden ihraç ihalelerinde toplam 22,8 milyar lira borçlandı. 4 yıl vadeli sabit getirili tahvilin ihalesinde 49,6 milyar liralık teklife karşılık, 18,9 milyar liralık net satış gerçekleştirildi. Tahvilde bileşik getiri %31,97 oldu. 7 yıl vadeli değişken faizli tahvilin ihalesinde 7,43 milyar liralık teklife karşılık, 3,88 milyar liralık net satış gerçekleştirildi. Bu tahvilde dönemsel getiri %23,16 oldu. ABD tahvil faizleri yukarı tepki gösteriyor. Gösterge tahvil faizinde %42,50, 10 yıllık tahvilde %28,00 destek seviyeleri olarak takip edilebilir. Son dönemde yabancıların DİBS piyasasına giriş gerçekleştirdiğini belirtelim. Türkiye'nin 5 yıllık CDS risk primi son yılların en düşük seviyelerinde görünüm sergiliyor. Son durumda 261 seviyesinde bulunuyor.


EUR/USD paritesi 1,08 seviyesinin üzerinde 1,09 direncine doğru yönelim sergiliyor. Böylece parite kısa vadeli yükselen trenddeki hareketine devam ediyor. Son durumda 1,08-1,09 bandında dengelenme eğilimi gösteriyor. 1,09 direncinin üzeri yükselişin 1,0950 olan sonraki direnç seviyesine doğru devamı için takip edilebilir. 1,08 seviyesinin güçlü bir destek haline geldiğini söyleyebiliriz. Bu seviyenin üzerinde paritede görünüm olumlu görünüyor. Dolar kuru 32,20 desteğinin altını test etse de bu seviyede yeniden destek ile karşılaşıyor. Dolayısıyla da kurun 32,20'nin altında kalıcı olması 32,00 ana desteğine yönelimi açısından önemli. 32,00 ana desteğinin altına yönelim TL'de toparlanma eğiliminin ileri taşınması için öne çıkıyor. 32,30 ve 32,40 seviyeleri direnç olarak takip edilebilir.


Petrol fiyatları direnç seviyelerine yükselişte güç kaybına uğruyor. Brent petrolde 80,80 dolar destek, 84,30 dolar ise direnç seviyesidir. Kısa vadeli yükselen trendde hareket eden altın ons fiyatları 2400 doların üzerine yönelmesi sonrasında rekor tazeleme eğilimi gösteriyor. Altın ons jeopolitik gelişmelerin etkisiyle 2432 dolar olan önceki zirvesini de aşarak 2450 dolar ile yeni rekor denemesinde bulundu. 2450 dolar ilk planda direnç haline geldi. 2400 dolar ana desteğinin üzerinde kısa vadeli görünüm güçlü. Altın ons önümüzdeki dönemlerde tarihi zirve seviyelerini ileri taşıma eğilimi gösterebilir. Gram altın; altın onstaki yukarı yönlü hareketle yükselen trendde 2500 TL seviyesinin üzerine yükseldi. 2465 TL desteğinin üzerinde kısa vadeli yön yukarı görünüyor. 2540 TL ve 2571 TL dirençler olarak takip edilebilir.


100 Endeksi'nde 10.600 seviyesi destek olarak izlenebilir. Ağırlıklı olarak tahvil-bono ile Eurobond yatırımı yaparak belli oranda hisse senedi riski almayı isteyen yatırımcılar ise bu dönemde değişken fonları tercih edebilir.



QNB Finansinvest
https://www.qnbfi.com/


__________________________________________________
