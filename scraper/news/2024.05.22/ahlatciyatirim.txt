BİST VİOP Bülteni (Ahlatcı Yatırım)
BORSADA YENİ ZİRVE BANKACILIK SEKTÖRÜNE GELEN ALIMLAR İLE GERÇEKLEŞTİ Borsa İstanbul'da100 endeksi geçtiğimiz günü +156 puan ve %1,45 yükseliş ile 10.895 puan seviyesinde tamamladı. İşlem hacminin 215 milyar TL ile rekor seviyede gerçekleştiği günde, bankalarda primler %6'yı aşmasına karşın, alımlar genele yayılmadı. Bankacılık dışında emeklilik ve dayanıklı tüketim ürünleri şirketleri en çok kazanan tarafta yer alırken, varlık yönetimi ve tarım hayvancılık şirketleri en çok değer kaybeden tarafta yer aldı. Özellikle ilk 30 şirket dışında işlem hacmi sınırlı hisselerde kayıplar derinleşti.
Cumhurbaşkanı Erdoğan ve Romanya Başbakanı Ciolacu katılımıyla, Türkiye ve Romanya arasında 6 anlaşma imzalandı. Anlaşmalar, şehircilik alanında iş birliği, 1999 yılında imzalanan sosyal güvenlik anlaşmasının uygulanması, turizm alanında iş birliği, küçük orta ölçekli işletmelerin desteklenmesi, konsolosluk mensuplarının gelir getirici işlerde çalışabilmesine dair alanları kapsıyor.
Hazine ve Maliye Bakanlığı 4 yıl vadeli 6 ayda bir sabit yüzde 15,54 kupon ödemeli devlet tahvili ile 7 yıl vadeli değişken faizli 6 ayda bir kupon ödemeli devlet tahvilinin yeniden ihraç ihalelerinde toplam 22,8 milyar lira borçlandı. 4 yıl vadeli sabit getirili tahvilin ihalesinde 49,6 milyar liralık teklife karşılık, 18,9 milyar liralık net satış gerçekleştirildi. Bu tahvilde bileşik getiri %31,97 oldu. 7 yıl vadeli değişken faizli tahvilin ihalesinde 7,43 milyar liralık teklife karşılık, 3,88 milyar liralık net satış gerçekleştirildi. Bu tahvilde dönemsel getiri %23,16 oldu.
ABD hazine Bakanı Janet Yellen Rusya'ya uygulanan yaptırımlara karşı tüm kurumların bu yaptırımları uygulama çağrısında bulundu. Aralarında Türkiye'nin de bulunduğu Çin ve Birleşik Arap Emirlikleri ülkelerinin bu yaptırımları en çok ihlal eden ülkeler olduğunu belirten Yellen, Avrupa bölgesini 'de bu konuda izlediklerini belirtti.
FED yönetim kurulu üyesi Waller enflasyon görünümüne ilişkin temel göstergelerin 6 aydan bu yana ilk kez yavaşladığını aktardı. Gelen TÜFE verilerinin enflasyonun hızlanmadığına dair sinyal verdiğini aktaran Waller, harcama ve işgücü piyasasına ilişkin verilerin para politikasının enflasyon üzerinde aşağı yönlü baskı oluşturmak için uygun bir ortamda olduğunu gösterdiğini kaydetti. Atlanta FED başkanı Raphael Bostic ise faiz indirimleri hakkında enflasyonda kayda değer bir düşüş görmek istediğini dile getirdi.
İngiltere Merkez Bankası Başkanı Andrew Bailey para politikasına dair açıklamalarda bulundu. İngiltere'nin bir sonraki hamlesinin faiz indirimi olacağını aktaran Bailey, gelecek faiz indiriminin ise zamanına dair ise herhangi bir ipucu vermedi.
Wall Street'te endeksler yatay pozitif şekilde kapandı. %0,17, SP500 %0,25, %0,22 primlendi.


XU100

BİST100 önceki günü %1,45 yükseliş ile 10.895 puan seviyesinde tamamladı. Toplam işlem hacmi 215 Milyar TL ile rekor seviyede gerçekleşti.100'de görülen en düşük seviye 10.751 olurken, en yüksek 11.088 puan oldu. Teknik açıdan kısa vadeli trend direncinden gelen satışlar ile endeksin bu direnci kırmaya çalıştığını gözlemliyoruz. Bugün takip edeceğimiz ilk destek seviyesi 10.735 , ilk direnç noktası ise 11.071 seviyesi olacak.

Destekler: 10.735 / 10.575 / 10.399 Dirençler: 11.071 / 11.247 / 11.407



ENDEKS 30 KONTRATI

Endeks Vadeli Kontratında önceki işlem gününü %2,48 yükseliş ile 12.494 seviyesinde tamamladı. Gün içi en düşük seviye 12.182 olur iken, en yüksek seviye olarak 12.748 puan görüldü. Teknik olarak yükselen trend direncinin yukarı yönlü kırılması yükseliş hareketinin devam edebileceğini gösteriyor. Bugün için takip edeceğimiz ilk destek seviyesi 12.201 ilk direnç seviyesi ise 12.767 olarak grafikte yer alıyor.

Destekler: 12.201 / 11.908 / 11.635 Dirençler: 12.767 / 13.040 / 13.333



USDTRY VADE KONTRATI

USDTRY kontratına baktığımızda, önceki günü %0,24 düşüş ile 32,39 seviyesinde tamamladı. Gün içinde görülen en düşük seviye 32,36, en yüksek ise 32,47 seviyesi idi. Düşen trend içerisinde hareketine devam eden kontratta yatay negatif seyirin devamını bekleyebiliriz. USDTRY kontratında takip edeceğimiz ilk destek seviyesi 32,35, aşılması gereken ilk direnç seviyesi olarak 32,45 seviyesini izleyeceğiz.

Destekler: 32,35 / 32,31 / 32,25 Dirençler: 32,45 / 32,51 / 32,56



ONS ALTIN KONTRATI

Altın Vade Kontratı önceki işlem gününü %0,15 düşüş ile 2.438 dolar seviyesi ile günü tamamladı. Gün içi en düşük seviye 2.425 dolar olur iken, en yüksek seviye 2.450 dolar oldu. Teknik olarak ara ara sınırlı düzeltme gördüğümüz Ons Altında, bir önceki zirve seviye olan 2.427 seviyesi destek dikkatle takip edilmelidir. Bugün takip edeceğimiz ilk destek noktası 2.425 dolar, ilk direnç noktası ise 2.450 dolar olacak.
Destekler: 2.425 / 2.412 / 2.400 Dirençler: 2.450 / 2.462 / 2.475




HİSSE HABERLERİ

ALARK: Kazakistan'ın Çimkent şehrinde 2.084 dönüm alanın sera kompleksi inşasına ilişkin yatırım projesinin ifa edilmesi amacıyla bedelsiz olarak şirkete geçici tahsisine onay verildi. İleride imzalanacak yatırım sözleşmesinde belirtilen yükümlülüklerin yerine getirilmesi şartıyla, yetkili kurum kararına dayanarak arazinin mülkiyetini bedelsiz olarak devralma hakkı da şirkete tanındı.
ALMAD: Şirketin %100 bağlı ortaklığı Altınyağ Yenilenebilir Enerji'nin yatırım planları çerçevesinde, 9,2 MWp kurulu güce sahip Güneş Enerjisi Santrali'nin satın alınması için taraflar arasında gizlilik sözleşmesi imzalanmasına karar verildi.
BURCE: Eti Bakır ile 'DAP Gübre Tesisi Konveyör Galerisi 2.Etap ve ilgili ekipmanların imalatı konulu 3.000.000 dolar tutarlı ek sözleşme imzalandı.
BURCE: Şirket, Ceka Enerji ile 700.000 dolar tutarlı bir sözleşme imzaladı.
GEREL: Şirket ile Comaple firması arasında 230.700 dolarlık ve Ostroleka Ccgt Project firması arasında 153.800 dolarlık anlaşma imzalandı.
GEREL: Şirket ile Belçikalı Ineos Olefins Belgium firması arasında kablo taşıma sistemleri satışı ile alakalı 6.000.000 dolarlık sözleşme imzalandı. Bu siparişlerin dışında toplam 452.000 dolarlık iki anlaşma daha yapıldı.
GEREL: Şirket, Portekiz'li Saipem firmasından 225.000 dolar tutarında sipariş aldı, buna ek olarak PSS Netherlands firmasından 219.000 dolar tutarında başka bir sipariş daha alınmıştır.
EUPWR: Şirket Akedaş tarafından gerçekleştirilen ihalede KDV hariç 3.750.000 dolarlık teklifle birinci oldu.
KCHOL: Şirket, medyada çıkan Yapı ve Kredi Bankası AŞ'nin satışında görüşmelerin son aşamaya geldiği haberlerinin gerçeği yansıtmadığını belirtti.
KUYAS: Şirket %300 oranında bedelsiz sermaye artırım kararı aldı.
REEDR: Şirketin Samsun'da 5.600 m2'lik alanı kapsayan ve yıllık 9.000 adet üretim kapasitesi olacak şekilde planlanan elektrikli araç projesi için yapılan çalışmalar kapsamında Çevre ve Şehircilik Bakanlığı nezdinde ÇED süreci başlatıldı.




Ahlatcı Yatırım Menkul Değerler
www.ahlatciyatirim.com.tr (http://www.ahlatciyatirim.com.tr)


__________________________________________________
