Yurt İçi Piyasalar Günlük Bülten (PhillipCapital)
Önemli Haberler ABD Başkanı Joe Biden yönetiminin, yaz sezonunda fiyatları düşürmek amacıyla Kuzeydoğu'daki rezervlerden 1 milyon varil benzini satışa sunacağı bildirildi.
ABD Merkez Bankası (Fed), yüksek fiyatların en önemli finansal endişe kaynağı olmaya devam ettiğini belirterek, 2023'te yetişkinlerin yüzde 65'inin önceki yıla kıyasla fiyatlardaki değişikliklerin mali durumlarını kötüleştirdiğini söylediğini bildirdi.
Hazine ve Maliye Bakanlığı iki tahville ihale öncesi satışlarla birlikte 46,3 milyar TL'lik borçlanma gerçekleştirdi.

Hak Kullanımları AGYO, ECZYT, ECILC, INTEM, PRZMA genel kurulları bugün gerçekleştirilecektir.

Tedbir Kararları BJKAS payları VBTS kapsamında 21/06/2024 seans sonuna kadar kredili işlemlere konu edilemeyecektir.

KAP Haberleri
FROTO, 2024 yılının ilk çeyreğinde geçtiğimiz yılın aynı dönemine kıyasla %10 artışla 8,9 milyar TL net kâr elde etti.
TOASO, 2024 yılının ilk çeyreğinde geçtiğimiz yılın aynı dönemine kıyasla %2 artışla 2,8 milyar TL net kâr elde etti.
AHGAZ bağlı ortaklığı A Doğal Gaz ve Elektrik A.Ş. ile Armagaz ve Çordaş arasında söz konusu doğal gaz dağıtım şebekelerine yönelik devir sözleşmelerinin imzaladı.
ALARK, Çimkent şehrinde yer alan 2.084 dönüm alanın sera kompleksi inşasına ilişkin yatırım projesinin ifa edilmesi amacıyla ve bedelsiz olarak geçici tahsisine onay verildi. Ayrıca, söz konusu geçici tahsis ile birlikte ileride imzalanacak yatırım sözleşmesinde belirtilen yükümlülüklerin yerine getirilmesi şartıyla, yetkili kurum kararına dayanarak arazinin mülkiyetini bedelsiz olarak devralma hakkının tanındı.
AYEN, toplamda altı taksit halinde 3,31 TL kâr payı ödeme kararı aldı. İlk taksit 27 Haziran'da gerçekleştirilecek.
EUPWR, AKEDAŞ tarafından gerçekleştirilen ihaleye katıldı ve en avantajlı fiyatı vererek, ihalede 1. oldu İhalede teklif edilen bedel KDV hariç 3.750.000 ABD dolarıdır. (Güncel baz USD/TL kuru ile ihale bedeli KDV hariç 120.712.500 TL'dir.) Şirketin son dört çeyrek hasılatı 6,4 milyar TL'dir.
EUPWR, Toroslar Edaş tarafından gerçekleştirilen ihale şirket uhdesinde kaldı. İşin bedeli 3.563.000 ABD dolarıdır.
ESCAR, hisse başına net 2,07 TL kâr payı dağıtma kararı aldı. Ödeme iki taksit halinde gerçekleştirilecek. İlk ödeme 26 Haziran tarihinde olacak.
GESAN, Menekşe Yenilenebilir Enerji Ve Elektrik Üretim A.Ş. ile 154 kV Menekşe RES ve TM Yapım İşinin sözleşmesini imzaladı. Sözleşme bedeli vergiler hariç 2.600.000 ABD dolarıdır. Şirketin son dört çeyrek hasılatı 10,5 milyar TL'dir.
GEREL, yurt dışı menşeili farklı şirketler ile toplamda 1.280.000 ABD doları tutarında sözleşmeler imzaladı. Şirketin son dört çeyrek hasılatı 1,4 milyar TL'dir.
KUYAS, %300 oranında bedelsiz sermaye artırımı kararı aldı.
TABGD, Şanlıurfa'da yaklaşık 20.801 kWp DC / 18 MWe AC kapasiteli GES kurulumu için ''Elektrik Piyasasında Lisanssız Elektrik Üretim Yönetmeliği'' çerçevesinde çağrı mektubu başvurusu yapıldığı bildirilmişti. Kurulması planlanan lisanssız elektrik üretim tesisi başvuruları teknik değerlendirmeden geçmesine rağmen ilgili trafo merkezine bağlantısı için kapasitenin dolmuş olduğu bilgisine istinaden, GES projesiyle alakalı olarak alternatif çalışmalar değerlendirilecek.
Bültendeki haberler, Kamuyu Aydınlatma Platformu'na bugün saat 08:30'a kadar gelen haberleri kapsamaktadır.

BİST 100 Teknik Analizi 100 endeksi son işlem gününde 10.751-11.088 puan aralığında hareket ederek son işlem gününü %1,45 oranında değer kazanarak 10.895 puandan tamamladı. Endekste 38 hisse değer kazanırken 61 hisse değer kaybetti.
BİST100 endeksi son işlem gününde 11.088 puanı aşarak gün içi zirvesini test ettiği günü %1,45 primle 10.895 puan düzeyinde yeni kapanış rekoruyla tamamladı. İşlem hacmi de 215,8 milyar TL ile Ağustos 2023'ten bu yana en yüksek seviyede gerçekleşti. Endekste dün bankacılık sektörüne gelen alışların yükselişte başı çektiğini gördük. Bugün alışların devam etmesi durumunda 11.000 seviyesinin üzerinde tutunmaları takip ediyor olacağız. Endekste kısa vadede 10.600 ve 10.450 bölgelerini ise destek seviyesi olarak takip ediyoruz.

VİOP 30 Teknik Analizi Haziran Vadeli Endeks 30 kontratı son işlem gününde 12.182 -12.748 puan aralığında hareket ederek son işlem gününü 12.473 puandan tamamladı. Akşam seansı kapanışı ise 12.494 puandan gerçekleşti.
Haziran vadeli endeks sözleşmesi dün tarihi zirvesini yenileyerek 12.748 puana kadar yükseldi. Gün içerisinde gelen hafif satışların etkisiyle 12.494 puandan kapanış gerçekleştiren sözleşmede teknik indikatörlerden gelen sinyalleri olumlu olarak yorumlamak mümkün. Alışların devam etmesi durumunda 13.000 bölgesinin direnç seviyesi olarak takip edilmesi gerektiğini düşünüyoruz. Sözleşmede olası kâr realizasyonlarının gerçekleşmesi durumunda ise 10 günlük kısa vadeli ortalamanın belirlediği 11.960 seviyesi destek bölgesi olarak takip edilebilir.

Teknik Analiz Hisse Önerileri ARCLK Yükselen dip yapısı oluşturarak kısa vadede iyi bir trend içerisinde bulunan ARCLK, yükselen kanal direncinin üzerinde fiyatlandırmayı sürdürüyor. Hissede 186,00 TL bölgesi üzerinde tutunmaların devam etmesi durumunda alışların devamının gelebileceğini öngörüyoruz.
Hedef Fiyat: 196,50 TL Zarar Kes: 187,00 TL

PETKM Kısa vadede yükseliş trendini sürdüren PETKM dün 50 ve 100 günlük ortalamalarının üzerinde tutunmayı sürdürdü. İşlem hacminde de artışın devam ettiği hissede 21,60 TL bölgesi üzerinde tutunmaların devam etmesi yukarı yönlü potansiyeli koruyabilir.
Hedef Fiyat: 22,50 TL Zarar Kes: 21,10 TL

SISE Son işlem gününde alışların etkili olduğu SISE hissesinde işlem hacimlerinde de artışların yaşandığı görüldü. 54,50 TL bölgesinde bulunan yatay direncini dünkü kapanışı ile aşan hissede 54,50 TL bölgesi üzerinde kapanışların devam etmesi hissedeki pozitif havayı koruyabilir.

Hedef Fiyat: 57,00 TL Zarar Kes: 53,80 TL


PhillipCapital Menkul Değerler A.Ş.

https://www.phillipcapital.com.tr/

__________________________________________________
