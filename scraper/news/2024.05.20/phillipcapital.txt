Yurt İçi Piyasalar Günlük Bülten (PhillipCapital)
Önemli Haberler Bankacılık sektörünün toplam mevduatı, 10 Mayıs ile biten haftada önceki haftaya göre yaklaşık 37,4 milyar lira azalarak 16 trilyon 111,8 milyar liraya gerilerken 1-3 aylık mevduat faizlerinde yatay bir seyir izlendi.
Altından daha güçlü ve hızlı bir artış seyreden gümüş yüzde 2,4 artışla ons başına 30,437 doları aşarak 11 yıldan fazla bir sürenin en yüksek seviyesine ulaştı.
TCMB açıkladığı verilere göre konut fiyatlarında yıllık artışı Mart'ta yüzde 51,99 oldu. Böylelikle konut fiyatları artışı Mart ayındaki yıllık enflasyonun 16,5 puan gerisinde kaldı.
Türkiye genelinde Nisan ayında 75 bin 569 konut satıldı. Böylelikle tam kapanma tedbirlerinin yaşandığı Mayıs 2021'den bu yana en düşük konut satışı kaydedildi.

Hak Kullanımları DOBUR, TATEN genel kurulları bugün gerçekleştirilecektir.

Tedbir Kararları PEKGY payları VBTS kapsamında 14/06/2024 seans sonuna kadar kredili işlemlere konu edilemeyecektir.
SKTAS paylarında VBTS kapsamında 14/06/2024 seans sonuna kadar brüt takas uygulanacaktır.

KAP Haberleri
AYGAZ, %55 oranında pay sahibi olduğu bağlı ortaklığı Sendeo Dağıtım Hizmetleri A.Ş.'nin sermayesinin 600.000.000 TL'ye yükseltilmesi amacıyla yapılacak sermaye artırımına payı oranında iştirak edilmesine ve şirket payına isabet eden 137.500.000 TL'lik rüçhan hakkının kullanılmasına ve tutarın tamamının 24.05.2024'e kadar nakden ödenmesine karar verdi.
CVKMD, Balıkesir'deki altın maden sahasında kurulacak cevher zenginleştirme tesisinin çelik imalat, konstrüksiyon ve satın alınan makine ekipmanlarının saha montaj işleri konusunda yurt içinde yerleşik bir şirket ile anlaşma sağlandı. Siparişin toplam bedeli vergiler hariç yaklaşık 153 milyon TL (4,77 milyon USD)'dir. Şirketin son dört çeyrek hasılatı 1,7 milyar TL'dir.
GENIL, hali hazırda %80,40 oranında hissedar olduğu Genject Sağlık A.Ş.'nin %16,00 oranındaki payı 17.05.2024 tarihinde yapılan sözleşmeyle satın alındı. İşbu işlem sonucunda satın aldığı kişinin sahip olduğu 3.400.000 TL nominal tutardaki hisselerin tamamı 14.500.000 TL bedelle satın alınmış ve satın aldığı kişinin Genject'te herhangi bir ortaklığı kalmamıştır. İşlem sonucunda GENIL'in Genject'teki hissedarlık oranı %96,40 oranına çıktı.
KAREL, sermayesine % 100 oranında iştirak etmiş olduğu doğrudan bağlı ortaklığı Telesis Telekomünikasyon Sistemleri A.Ş.'nin tüm aktif ve pasifinin bir bütün halinde şirket tarafından "devir alınması" suretiyle, bünyesinde birleşmesinde karar verildi.
KMPUR, hisse başına net 0,44 TL kâr payı ödeme kararı aldı. Ödeme 9 Temmuz'da gerçekleştirilecek.
MEDTR, Muğla Eğitim ve Araştırma Hastanesi tarafından yapılan ihale 13.922.511 TL'si anlaşma hükümleri dahilinde uhdesinde kaldı. Şirketin son dört çeyrek hasılatı 1,4 milyar TL'dir.
RALYH, 14.795 m²'lik arsa üzerine yaklaşık inşaat alanı 61.000 m²'ye yükselen kat karşılığı inşa edilecek konut, ticaret ve ofis alanı projesinden Şirket 3,7 milyar TL hasılat elde etmeyi bekliyor.
SAYAS, Chengxi Shipyard Co Ltd. ticaret unvanlı müşterisine verilen teklifler onaylanmış bulunmaktadır. Konu üretimleri Çin Halk Cumhuriyeti'ne sevk edilecektir. Tekliflerin toplam tutarı 1.018.914 EUR olup tesislerin 2024 yılı üçüncü çeyreği içerisinde tamamlanması beklenmektedir. Şirketin son dört çeyrek hasılatı 912 milyon TL'dir.
SUWEN, hisse başına net 0,22 TL kâr payı dağıtma kararı aldı. Ödeme 12 Ağustos'da gerçekleştirilecek.
TCELL, 100 bağlı ortaklığı Turktell Bilişim Servisleri A.Ş.'nin sermayesi 5.000.000.000 TL artırılarak 7.974.076.134 TL'ye çıkarıldı.
ZOREN, %100 bağlı ortaklığı Zorlu Yenilenebilir Enerji A.Ş.'nin bir kısım paylarının halka arzına ilişkin SPK nezdinde inceleme süreci devam eden izahname onayı başvurusu güncellendi.
Bültendeki haberler, Kamuyu Aydınlatma Platformu'na bugün saat 08:30'a kadar gelen haberleri kapsamaktadır.
BİST 100 Teknik Analizi 100 endeksi son işlem gününde 10.356-10.652 puan aralığında hareket ederek son işlem gününü %3,14 oranında değer kazanarak 10.643 puandan tamamladı. Endekste 88 hisse değer kazanırken 12 hisse değer kaybetti100 endeksinde geçtiğimiz hafta oldukça pozitif bir haftayı geride bıraktık. Son işlem gününde %3,14 primle 10.643 puan düzeyinde tarihi zirve kapanışı ile tamamlayan endeks dolar bazlı da tarihi zirvesini yenileyerek haftayı 312$'dan tamamladı. Geçtiğimiz hafta spor, ticaret, banka ve sigortacılık sektörleri yükselişte başı çekti. Endekste bugün 10.600 bölgesi üzerinde tutunmalar alışların devamını getirebilir. Kısa vadede destek seviyesi olarak ise 10.300 bölgesini takip ediyoruz.

VİOP 30 Teknik Analizi Haziran Vadeli Endeks 30 kontratı son işlem gününde 11.708-12.150 puan aralığında hareket ederek son işlem gününü 12.118 puandan tamamladı. Akşam seansı kapanışı ise 12.150 puandan gerçekleşti.
Haziran vadeli endeks sözleşmesi son işlem gününde kısa vadeli ortalamasının belirlediği 11.768 seviyesinden destek bularak günü %3,57 oranında yükselişle 12.000 direncinin üzerinde 12.150 puandan tamamladı. Teknik olarak 10 günlük ortalamasından destek bularak yükselmesini olumlu değerlendirdiğimiz haziran vadeli sözleşmede teknik indikatörlerde de toparlanma emareleri göz önüne çıkıyor. Haziran vadeli sözleşmesinde 11.800 bölgesini destek seviyesi olarak takip ediyoruz. Kısa vadede 12.000 bölgesi üzerinde tutunmalar alıcılı havayı devam ettirebilir.

Teknik Analiz Hisse Önerileri AKBNK Son işlem gününde endekse gelen yoğun alışlarla birlikte AKBNK hissesinde de olumlu bir günü geride bıraktık. Hisse yeniden önemli bir direnç seviyesi olan 63,00 TL yatay bölgesine yaklaştı. Tarihi zirvesinin de 63,30 TL'de bulunduğu AKBNK bugün 63,00 TL üzeri kapanış gerçekleştirebilir ise pozitif hava devam edebilir.
Hedef Fiyat: 65,00 TL Zarar Kes: 61,00 TL THYAO Son günlerde kısa vadeli düzeltme eğiliminde bulunan THYAO, son işlem gününde yeniden kısa vadeli ortalamalarının üzerinde kapanış gerçekleştirerek önemli bir bölgeden destek bulmuş oldu. 316,00 TL bölgesi üzeri kapanışların devam etmesi hissedeki olumlu yapıyı koruyabilir.
Hedef Fiyat: 332,00 TL Zarar Kes: 315,00 TL PETKM Yükselen dip yapısı oluşturarak kısa vadede iyi bir trend içerisinde bulunan PETKM hissesinde işlem hacimlerindeki artış da dikkat çeker nitelikte. Son işlem gününde 50 günlük ortalamasını aşmakta her ne kadar zorlansa da endekse gelen alışlar ile birlikte bugün 21,00 TL bölgesi üzeri kapanış alabilir. 21,00 TL bölgesi üzerinde olumlu görünüm devam edebilir.
Hedef Fiyat: 21,50 TL Zarar Kes: 20,20 TL


PhillipCapital Menkul Değerler A.Ş.

https://www.phillipcapital.com.tr/

__________________________________________________
