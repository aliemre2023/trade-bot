Özyaşar Tel'in talep toplama tarihi ise 23-24 Mayıs olarak açıklandı
Dünya internet sitesinde yayınlanan habere göre; Tel hayatın her yerinde” sloganıyla Türkiye çelik tel sektöründe faaliyet gösteren Çokyaşar Holding, grubun amiral gemisi Özyaşar Tel’i halka açıyor. 2023 yılında 165 milyon dolarlık ciro elde eden grup, toplam dört tesisle birlikte 2024’ü ‘kabuk değiştirme’ yılı ilan etti. Bu kapsamda önümüzdeki günlerde sürdürülebilirlik raporunu yayınlamaya hazırlanan Çokyaşar Holding, dijital dönüşüm yatırımlarına da hız verdi. Grubun yeni yatırımlarla birlikte önümüzdeki 5 yıllık süreçte yıllık ortalama dolar bazında yüzde 11 ile 13 bileşik büyüme hedefi bulunuyor.

4 şirket ile başta sıcak daldırma galvanizli tel olmak üzere, tel ve tel mamulleri alanında katma değerli ürünler üreten grup; enerji, altyapı, kablo, otomotiv, yapı, tarım, mobilya, ambalaj, beyaz eşya, çevre ve güvenlik sistemleri sektörlerine hizmet veriyor. Özyaşar Tel, bağlı ortaklıkları Düzce’deki Çokyaşar Halat, Adana’daki Çokyaşar Tel üretim tesisiyle beraber ve Arnavutluk’ta yer alan Cokyasar Wire Industry iştirakiyle birlikte 4 üretim tesisine sahip.

2023 yılı sonu itibarıyla w31 milyon TL artış ile bir önceki yıla göre öz kaynaklarını yüzde 26 oranında artıran grup, bağlı ortaklıkları ve iştiraki ile 700’den fazla çalışanla birlikte yıllık 286 bin ton tel üretimi kapasitesine sahip. 2023 yılını 264 milyon TL net dönem kârı ile kapatan grubun geçen yıl tamamlanan 2 adet çatı GES yatırımı da bulunuyor.

Talep toplama 23 Mayıs’ta başlıyor
Özyaşar Tel’in halka arz başvurusu SPK tarafından onaylandı. QNB Finans Yatırım Menkul Değerler AŞ aracılığıyla pay başına 28 TL sabit fiyatla borsada satış yöntemiyle talep toplama 23 Mayıs’ta başlayacak ve 24 Mayıs 2024 Cuma günü sona erecek.

Sermaye artırımı ve ortak satışı yoluyla halka arz olacak Özyaşar Tel’in mevcut çıkarılmış sermayesinin 85 milyon TL’den 103 milyon 200 bin TL’ye yükseltilmesi planlanıyor. 18 milyon 200 bin TL nominal değerli paylar sermaye artırımı, 7 milyon 800 bin TL nominal değerli paylar ortak satışı şeklinde halka arz edilecek. Yatırımcılara eşit dağıtım yöntemi uygulanacak halka arzın 728 milyon TL büyüklükte olması hedefleniyor.

Halka açıklık oranının yüzde 25,19 olarak gerçekleşmesi öngörülürken ek satışın gerçekleşmesi halinde ise, ek satış dahil toplam 31 milyon 200 bin TL nominal değerli payların halka arz edilmesi planlanıyor. Bu durumda halka arz büyüklüğünün yaklaşık 873 milyon 600 bin TL’ye ulaşması ve halka açıklık oranının da yüzde 30,23 olması hedefleniyor

Sözkonusu habere aşağıdaki linkten ulaşabilirsiniz:

https://www.dunya.com/sirketler/cokyasar-holding-amiral-gemisi-ozyasari-halka-aciyor-haberi-727774
__________________________________________________
