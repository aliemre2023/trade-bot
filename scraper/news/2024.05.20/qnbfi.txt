Günlük bülten (QNB Finansinvest)
BIST 100 Endeksi geçtiğimiz hafta dalgalı bir seyir izledi. Endeks haftanın başından satış baskısı ile 10.000 ana desteğine doğru geri çekilirken, bu seviye civarında tepki alımları ile dip oluşumu gerçekleştirdi. Endeks sonrasında dirençlerinin üzerine yönelerek ilk önce seans içi grafiğini güçlendirdi, sonrasında ise kısa vadeli alçalan kanalını yukarı tamamladı. Böylece endeks önceki haftalarda düzeltme hareketine başladığı 10.400 direncini Cuma günü yukarı aştı. Endekste 10.400’ün aşılması 10.000-10.400 bandının yukarı tamamlanması için önemli idi. Endeks tahminlerimize paralel bankacılık sektörü öncülüğünde 10.400’ün üzerinde kısa vadeli yükselen trendine başlarken, görünümünü güçlendirdi ve 10.500-10.600 dirençlerinin üzerine yöneldi. Endeks Cuma günü %3,1, bankacılık endeksi ise %4,8 oranında yükseldi. Endeksin haftalık kazancı %4,2, bankacılık endeksinin ise %8,3 oldu. Endekste 10.400 destek haline geldi. 10.400’ün üzerinde kısa vadeli yön yukarı görünüyor. Aynı zamanda bu seviyenin üzerinde yükselen trend korunuyor olacak. Buna paralel 10.400’de trade amaçlı pozisyonlar korunabilir ve trade fırsatları değerlendirilebilir. 10.600’ün üzerinde ise 10.700 ve 10.800 dirençlerine doğru yükselişin devamını görebiliriz. Bankacılık endeksi ise tahminlerimiz doğrultusunda 13.800 direncinin üzeri ile kısa vadeli sıkışmasının üzerine yükseldi. Bankacılık endeksinde formasyon gereği 13.800 desteğinin üzerinde yükselişin ileri taşınmasını beklediğimizi belirtelim. 15.000 ise ilk planda direnç konumunda. Aynı zamanda CDS’imizin son yılların en düşük seviyesine gerilemesi’in performansı açısından pozitif.’te yükselen trendeki rekor tazeleme eğiliminin ardından ara ara yaşanabilecek geri çekilmeler endeksin güç toplaması için olağan ve sağlıklı bir durum olarak değerlendirilebilir. Önümüzdeki dönem için kredi derecelendirme kuruluşlarından not artırım adımlarının devam etmesine yönelik beklentilerin mevcut olduğunu belirtelim. TL varlıklara yabancı ilgisi devam ediyor. Orta vadeli olarak endekste görünümün güçlü ve yönün yukarı olduğunu düşünüyoruz. Haftanın ajandasında; Çarşamba akşamı Fed’in toplantı tutanakları, Perşembe günü TCMB faiz kararı öne çıkıyor. Fed faizi değiştirmediği Mayıs ayı toplantısında enflasyonun %2 hedefle uyumlu bir şekilde düşüş gösterdiğine dair daha fazla güven kazanana kadar faiz indirimlerinin uygun olmayacağını öngördüğünü belirtti. Fed Başkanı Powell düzenlediği basın toplantısında, faiz oranlarının beklenenden daha uzun süre yüksek kalabileceğinin sinyalini vermişti. TCMB’nin ise Nisan ayında olduğu gibi %50 olan politika faiz oranını sabit bırakması bekleniyor. TCMB Başkanı Fatih Karahan olumsuz baz etkisiyle enflasyonun Mayıs’ta zirveye ulaşacağını, tepeyi %75-76 olarak gördüklerini belirtti. Enflasyonda belirgin ve kalıcı bir bozulma öngörülmesi durumunda ise, para politikası duruşlarını sıkılaştıracaklarını, enflasyon görünümünde bozulma olması halinde ek sıkılaşma yapmaya hazır olduklarını ifade ediyor.

100 Endeksi Cuma günü direnç seviyelerinin üzerine yükselişle yeni rekor denemelerinde bulundu. Endeksin haftaya yukarı yönlü bir başlangıç yapmasını bekliyoruz. 10.400 olan sıkışma hareketinin üst bandını aşan endekste kısa vadeli görünüm güçlendi. 10.400’ün üzerinde kısa vadeli yön yukarı görünüyor. 10.700 ve 10.800 hedef dirençler olarak takip edilebilir. 10.400’ün üzerinde trade fırsatları değerlendirilebilir görüşündeyiz. Diğer yandan ABD borsaları Cuma günü karışık kapanış gerçekleştirdi. Bu sabah Asya borsaları ve ABD vadeli endeks kontratları yükseliş sergiliyor.

İçeride tahvil-bono faizleri Cuma günü sakin bir seyir izledi. Gösterge tahvil faizi %42,53’ten %42,50, 10 yıllık tahvil faizi %27,64’ten %27,62 seviyesine yükseldi. ABD tahvil faizleri kısa vadeli dip seviyelerden yukarı tepki gösterdi. Gösterge tahvil faizinde %43,00, 10 yıllık tahvilde %28,00 destek seviyeleri olarak takip edilebilir. Son dönemde yabancıların DİBS piyasasına giriş gerçekleştirdiğini belirtelim. Türkiye’nin 5 yıllık CDS risk primi son yılların en düşük seviyelerinde görünüm sergiliyor. Son durumda 264 seviyesinde bulunuyor.

EUR/USD paritesi ABD enflasyon verilerinin ardından 1,08 seviyesinin üzerinde 1,09 direncine doğru yönelim sergiledi. Böylece paritede kısa vadeli yükselen trendde yükseliş ileri taşındı. Ancak parite gerçekleşen hızlı yükselişin ardından son durumda 1,08-1,09 bandında dengelenme eğilimi gösteriyor. 1,09 direncinin üzeri yükselişin 1,0950 olan sonraki direnç seviyesine doğru devamı için takip edilebilir. 1,08 seviyesinin güçlü bir destek haline geldiğini söyleyebiliriz. Bu seviyenin üzerinde paritede görünüm olumlu görünüyor. Dolar endeksi ise 104 ile son beş haftanın en düşük seviyelerini test etti. Bu durum gelişmekte olan ülke para birimlerine olumlu yansıyor. Dolar kuru 32,20 desteğinin altını test etse de bu seviyede yeniden destek ile karşılaştı. Dolayısıyla da kurun 32,20’nin altında kalıcı olması 32,00 ana desteğine yönelimi açısından önemli. 32,30 ve 32,40 seviyeleri direnç olarak izlenebilir. 32,00 ana desteğinin altına yönelim TL’de toparlanma eğiliminin ileri taşınması için öne çıkıyor. 32,30 ve 32,40 seviyeleri direnç olarak takip edilebilir.

Petrol fiyatları yaşanan düşüşün ardından jeopolitik risklerle yeniden yukarı yönlü seyir izledi. Brent petrolde 82,00 dolar destek, 84,30 dolar ise direnç seviyesidir. Kısa vadeli sıkışma gösteren altın ons fiyatları ABD tahvil faizlerindeki geri çekilme ile birlikte bu formasyonu yukarı tamamladı. Böylece altın ons fiyatları 2400 dolar direncini aşarken, kısa vadeli yükselen trendde güçlü görünüm sergiliyor. 2400 dolar destek haline geldi. Bu seviye civarında güç toplamasının ardından altın ons jeopolitik gelişmelerin etkisiyle 2432 dolar zirvesini aşarak rekor tazeledi. 2440 dolar ilk planda direnç konumunda, altın onsta yeni zirveler görebiliriz. Gram altın; altın onstaki yukarı yönlü hareketle yükselen trendde 2500 TL seviyesinin üzerine yükseldi. 2500 TL desteğinin üzerinde kısa vadeli yön yukarı görünüyor. 2571 TL direnç olarak takip edilebilir.

100 Endeksi’nde 10.400 seviyesi destek olarak izlenebilir. Ağırlıklı olarak tahvil-bono ile Eurobond yatırımı yaparak belli oranda hisse senedi riski almayı isteyen yatırımcılar ise bu dönemde değişken fonları tercih edebilir.

QNB Finansinvest
https://www.qnbfi.com/


__________________________________________________
