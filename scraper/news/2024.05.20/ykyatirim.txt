BİST Günlük Teknik Analiz Bülteni (Yapı Kredi Yatırım)
Hisse Senedi Piyasasında TL bazında yeni tarihi zirvelerle yükseliş gücünü koruyor...
Cuma günü alıcılı bir seyir izleyen hisse senedi piyasasında100 Endeksinin kapanışı %3,39'luk yükselişle 10,643 puandan tamamladığını görüyoruz.
Genel olarak baktığımızda, geçen hafta içinde düzeltmesini psikolojik 10,000 bölgesini destek yaparak tamamlayan piyasada, haftanın son gününde beklentimize parlel bir şekilde XBANK Endeksi liderliğinde (%4,82) piyasanın 10,643 puanda yeni bir tarihi zirveye ulaşmayı başardığını görüyoruz.
Önümüzdeki sürece baktığımızda ise, artık bir önceki TL zirve 10,400 bölgesinin ana destek özelliği kazanmasını bekliyor ve bu seviye üzerinde mevcut yükseliş eğiliminin ara soluklanmalar yaşasa da 11,000/11,200 hedefiyle sürdürmesini bekliyoruz.
Teknik açıdan daha kıymetli bir gelişme olarak da, USD bazında 320 seviyesinin yukarı yönde aşılmasını görüyoruz. Keza bu seviyeyi haftalık kapanışlar bazında önemli bir eşik seviye olarak izlemekteydik, ki bu seviyenin aşılarak önümüzdeki süreçte destek yapılabilmesi (TL bazında 32,20 kurla yaklaşık 10,300'ler) halinde, piyasanın orta vadeli teknik görüntüsünde önemli potansiyelleri beraberinde getirebileceğine inanıyoruz.

Yapı Kredi Yatırım Menkul Değerler A.Ş.
www.ykyatirim.com.tr (http://www.ykyatirim.com.tr)


__________________________________________________
