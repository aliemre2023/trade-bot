BİST 100 teknik bülten (A1 Capital)
BIST100 Geçtiğimiz hafta ortasına kadarki süreçte zayıf bir seyir izleyen 100 endeksinde hafta ortasından sonra havanın tekrar olumluya döndüğü görüldü. Özellikle haftanın son işlem gününde artan işlem hacmi ile beraber yaşanan güçlü yükseliş ile endekste yeni tarihi zirveler oluştururken, endeks cuma gününü %3.14 oranında yükseliş ile 10643.58 seviyesinden tamamladı.
Haftanın veri takvimine baktığımızda ise Perşembe günü açıklanacak olan TCMB politika faiz kararı haftanın en önemli Makro verisi olarak takip edeceğiz. TCMB’nin bu toplantıda da faizde bir değişikliğe gitmesi beklenmiyor. Açıklanmaya devam eden 1 çeyrek bilanço rakamlarını da yakından takip edeceğiz.
10383 zirvesini geçilmiş olması içinde bulunduğumuz haftada trendin devamını destekliyor. Bir önceki zirve olan ve artık destek noktası olarak takip ettiğimiz 10383 seviyesinin üzerindeki hareketlerde mevcut pozisyonların sürdürülmesini uygun bulmakla beraber kademeli olarak pozisyonlarda arttırılabilir.
Bu seviyenin üzerindeki hareketlerde 10850 seviyesini ilk direnç noktası olarak takip edeceğiz. Bu direnç Aralık 2023'ten bugüne kadar ki süreçte etkisini sürdüren uzun vadeli yükselen trendin üst bandı olması açısından kritik nokta olarak karşımıza çıkıyor.
Mevcut teknik görünüm bu direncin geçilme olasılığını arttırsa da, uzun vadeli bir trend direnci konumunda olan 10850'ye yaklaşan hareketler sonrasında gelebilecek kar satışlarına da dikkat edilmesini öneriyoruz.
10850 seviyesinin kırılması durumunda ise ilk etapta 11250'ye kadar trendin devamını bekliyor olacağız.

A1 Capital Menkul Değerler A.Ş.
www.a1capital.com.tr (http://www.a1capital.com.tr)



__________________________________________________
