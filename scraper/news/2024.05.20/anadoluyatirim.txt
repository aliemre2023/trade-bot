Günlük Strateji Bülteni (Anadolu Yatırım)
Veri Gündeminde Bugün

ABD, Fed Üyesi Bostic, Barr ve Jefferson’ın Konuşması,
Türkiye, Yurt Dışı ÜFE, Uluslararası Yatırım Pozisyonu (Nis)
Türkiye, Merkezi Yönetim Borç Stoku (Nis)
Türkiye, TTRAK Finansal Sonuçları (1Ç24),
Türkiye, Konsolide Şirketler için Finansal Sonuçlarını Son Gönderme Tarihi

Küresel risk iştahı yeni haftaya pozitif yönde başlıyor...
Geçtiğimiz hafta ABD’de aylık manşet enflasyonun beklentilerin altında gerçekleşmesi ve çekirdek enflasyonun altı ay sonra ilk kez yavaşlaması ile risk iştahı pozitif seyretti. Veri sonrası dolar endeksi ve ABD 10 yıllık tahvil faizi bir ayın en düşük seviyelerini test ederken, CME Group eylül ayı faiz indirim beklentisi %50’nin üzerine çıktı. Geçtiğimiz hafta dolar endeksi (DXY) %0,83 değer kaybederken, ABD 10 yıllık tahvilleri %4,32 ile bir ayın en düşük seviyesini test etmesinin ardından haftayı %4,42 seviyesinden tamamladı. Dolar endeksi ve tahvil faizlerindeki gerilemelerle ONS altın haftalık bazda %2,33, brent petrol %1,45 yükseldi. ABD borsalarındaki yükseliş dördüncü haftasına taşındı. Haftalık bazda S&P 500 %1,54, %1,24 ve %2,11 değer kazandı. Bu hafta küresel piyasalarda ABD’de FOMC toplantı tutanakları, Euro Bölgesi’nde PMI verileri, Almanya’da ÜFE ve GSYH, İngiltere’de enflasyon rakamları, Çin’de faiz kararı, Japonya’da enflasyon verileri, yurt içinde ise TCMB’nin faiz kararı takip edilecek. Bu sabah ABD vadelileri ve Asya borsaları pozitif yönde seyretmektedir. Çin’de merkez bankası (PBOC) faizi beklentilere paralel olarak %3,45’te sabit bıraktı. Dolar endeksi (DXY) sabah saatleri itibarıyla 104,41, ABD 10 yıllık tahvil getirileri %4,42 ile yatay yönde hareket etmektedir. İran Cumhurbaşkanı Reisi’yi taşıyan helikopterin düşmesinin ardından ONS altın bu sabah 2449 dolar ile pozitif yönde işlem görmektedir. Brent petrol ise 84,05 dolarda ve artı yönde bulunmaktadır. Bugün küresel piyasalarda ABD’de Fed üyelerinden gelecek açıklamalar yurt içinde ise merkezi yönetim borç stoku takip edilecek. Bugün TTRAK’ın 1Ç24 dönemine ilişkin finansal sonuçlarını açıklaması bekleniyor. Cuma akşamı Uluslararası kredi derecelendirme kuruluşu CI Ratings’in Türkiye’ye ilişkin kredi notu değerlendirmesi açıklandı. CI Ratings kredi notunu “B” olarak teyit ederken, görünümü “durağan”dan “pozitif”e yükseltti. Son dönemde kredi derecelendirme kuruluşlarının Türkiye’ye ilişkin olumlu görüşleri ve CDS’teki gerilemeler yurt içi piyasalardaki pozitif havayı desteklemektedir. Geçtiğimiz hafta %4,16 değer kazanan100 endeksinde yeni haftaya yukarı yönde başlanmasını beklemekteyiz. Yukarı yönlü olarak 10.804 ve 11.000 seviyeleri takip edilebilir. Olası geri çekilmelerde 10.500 ve 10.383 kısa vadeli destekler olarak izlenebilir.

Veri Gündemi Bugün ABD’de veri gündemi sakin seyredecek olup Fed üyelerinden Jefferson, Bostic ve Barr’ın açıklamaları takip edilecek. Yurt içinde bugün merkezi yönetim borç stoku ayrıca yurt dışı üretici fiyat endeksi ile uluslararası yatırım pozisyonu takip edilecek. Bugün TTRAK’ın 1Ç24 dönemine ilişkin finansal sonuçlarını açıklaması bekleniyor. Ayrıca bugün konsolide şirketler için 2023 yılı finansal sonuçları paylaşmaları için son gün. 2024 Şubat sonu itibarıyla, Uluslararası Yatırım Pozisyonu (UYP) verilerine göre, Türkiye’nin yurt dışı varlıkları, 2023 yıl sonuna göre %2,4 oranında azalışla 320,2mlr ABD doları, yükümlülükleri ise %3,2 oranında artışla 634,4mlr ABD doları olarak gerçekleşmiştir. Türkiye’nin yurt dışı varlıkları ile yurt dışına olan yükümlülüklerinin farkı olarak tanımlanan net UYP, 2023 yıl sonunda -286,7mlr ABD doları iken 2024 Şubat sonunda -314,2 milyar ABD doları seviyesinde gerçekleşmiştir. Yurt dışı ÜFE martta aylık %4,70 artışla yıllık %67,25 artış gösterdi. Merkezi yönetim borç stoku 31 Mart 2024 tarihi itibarıyla 7.499,8 milyar TL olarak gerçekleşmiştir. Borç stokunun 2.712,5 milyar TL tutarındaki kısmı Türk Lirası cinsi, 4.787,3 milyar TL tutarındaki kısmı döviz cinsi borçlardan oluşmaktadır.

Piyasalarda Cuma günü neler oldu? Euro Bölgesi’nde manşet TÜFE aylık %0,6 artışla yıllık %2,4 seviyesinde sabit kaldı ve öncü verilere paralel gerçekleşti. Bölge’de çekirdek enflasyon ise nisanda aylık %0,7 artışla yıllık bazda %2,9’dan %2,7’ye geriledi. Yurt içinde yoğun veri akışı takip edildi. TCMB tarafından yayımlanan piyasa katılımcıları anketinde cari yıl sonu tüketici enflasyonu (TÜFE) beklentisi bir önceki anket döneminde %44,16 iken, bu anket döneminde %43,64 olmuştur. 12 ay sonrası TÜFE beklentisi bir önceki anket döneminde %35,17’den %33,21’e gerilemiştir. Katılımcıların cari yıl sonu döviz kuru (ABD Doları/TL) beklentisi bir önceki anket döneminde 40,01 TL iken, bu anket döneminde 38,78 TL olmuştur. 2024 yılı büyüme beklentisi ise %3,3’te sabit kalmıştır. TÜİK 2024 yılı birinci çeyreğe ilişkin işgücü istatistiklerini paylaştı. İşsizlik oranı ise 0,1 puanlık azalış ile %8,7 seviyesinde gerçekleşirken, istihdam oranı 0,7 puanlık artış ile %49,3 oldu. Türkiye genelinde konut satışları Nisan ayında bir önceki yılın aynı ayına göre %11,8 azalarak 75 bin 569 oldu. Böylelikle son üç yılın en düşük satışı kaydedildi. Ocak-Nisan döneminde ise konut satışları bir önceki yılın aynı dönemine göre %3,7 azalışla 355 bin 173 olarak gerçekleşti. Konut fiyatları martta bir önceki aya göre %1,2 arttı. Konut fiyat endeksi, bir önceki yılın aynı ayına göre nominal olarak %52,0 oranında artmış, reel olarak ise %9,8 oranında azalmıştır. Uluslararası kredi derecelendirme kuruluşu CI Ratings, Türkiye'nin uzun ve kısa dönem yabancı ve yerel para cinsinden kredi notları "B" olarak teyit ederken, kredi notunun görünümü "durağan"dan "pozitif"e çıkardı.


Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
Teknik Analiz Bülteni (Anadolu Yatırım)
Küresel risk iştahı yeni haftaya pozitif yönde başlıyor...

Geçtiğimiz hafta ABD'de aylık manşet enflasyonun beklentilerin altında gerçekleşmesi ve çekirdek enflasyonun altı ay sonra ilk kez yavaşlaması ile risk iştahı pozitif seyretti. Veri sonrası dolar endeksi ve ABD 10 yıllık tahvil faizi bir ayın en düşük seviyelerini test ederken, CME Group eylül ayı faiz indirim beklentisi %50'nin üzerine çıktı. Geçtiğimiz hafta dolar endeksi (DXY) %0,83 değer kaybederken, ABD 10 yıllık tahvilleri %4,32 ile bir ayın en düşük seviyesini test etmesinin ardından haftayı %4,42 seviyesinden tamamladı. Dolar endeksi ve tahvil faizlerindeki gerilemelerle ONS altın haftalık bazda %2,33, brent petrol %1,45 yükseldi. ABD borsalarındaki yükseliş dördüncü haftasına taşındı. Haftalık bazda S&P 500 %1,54, %1,24 ve %2,11 değer kazandı. Bu hafta küresel piyasalarda ABD'de FOMC toplantı tutanakları, Euro Bölgesi'nde PMI verileri, Almanya'da ÜFE ve GSYH, İngiltere'de enflasyon rakamları, Çin'de faiz kararı, Japonya'da enflasyon verileri, yurt içinde ise TCMB'nin faiz kararı takip edilecek. Bu sabah ABD vadelileri ve Asya borsaları pozitif yönde seyretmektedir. Çin'de merkez bankası (PBOC) faizi beklentilere paralel olarak %3,45'te sabit bıraktı. Dolar endeksi (DXY) sabah saatleri itibarıyla 104,42 ile, ABD 10 yıllık tahvil getirileri %4,42 ile yatay yönde hareket etmektedir. ONS altın bu sabah 2440 dolar ile pozitif yönde işlem görmektedir. Brent petrol ise 83,87 dolarda ve hafif artı yönde bulunmaktadır. Bugün küresel piyasalarda ABD'de Fed üyelerinden gelecek açıklamalar yurt içinde ise merkezi yönetim borç stoku takip edilecek. Bugün TTRAK'ın 1Ç24 dönemine ilişkin finansal sonuçlarını açıklaması bekleniyor. Cuma akşamı Uluslararası kredi derecelendirme kuruluşu CI Ratings'in Türkiye'ye ilişkin kredi notu değerlendirmesi açıklandı. CI Ratings kredi notunu "B" olarak teyit ederken, görünümü "durağan"dan "pozitif"e yükseltti. Son dönemde kredi derecelendirme kuruluşlarının Türkiye'ye ilişkin olumlu görüşleri ve CDS'teki gerilemeler yurt içi piyasalardaki pozitif havayı desteklemektedir. Geçtiğimiz hafta %4,16 değer kazanan100 endeksinde yeni haftaya yukarı yönde başlanmasını beklemekteyiz. Yukarı yönlü olarak 10.804 ve 11.000 seviyeleri takip edilebilir. Olası geri çekilmelerde 10.500 ve 10.383 kısa vadeli destekler olarak izlenebilir.

BIST100 Endeksi

Destekler : 10.358-10.178-10.000-9850 Dirençler : 10.804-11.000-11.200-11.500

BİST 100 endeksi cuma gününü %3,14 oranında değer kazancı ile 10.644 puandan tamamladı. Gün sonunda işlem hacmi 132,8 milyar TL oldu. Borsada cuma günkü işlemlerde 358 adet yükselen hisseye karşılık, 161 adet hisse günü düşüş ile tamamladı. Hisse bazlı THYAO, AKBNK, TUPRS endekse katkı sağlarken; SASA, GWIND, EUPWR endeksi baskılayan tarafta yer aldı. Haftalık bazda 100 endeksi %4,16, bankacılık endeksi %8,30 ve sınai endeksi %1,45 değer kazandı. Geçtiğimiz hafta 13.008 puanı test etmesinin ardından pozitif görünümün arttığı bankacılık endeksinde TL bazlı zirve 14.413'e yükseldi. XBANK'ta 13.770 (5 günlük AO) üzerinde tutunmaların devamı ile yükseliş devam edebilir. Kısa vadeli direnç 14.500'de bulunmaktadır. Olası geri çekilmelerde 13.418 (22 günlük AO) takip edilebilir. Dolar bazında haftayı 4,47 centten tamamlayan bankacılık endeksinde 4,50 üzerine geçilmesi ve kalıcılık ile 4,70 ve 5,00 cent seviyeleri hedeflenebilir. Olası geri çekilmelerde 4,30 cent takip edilebilir.

Haftanın ilk yarısında zayıf bir görünüm sergileyen 100 endeksinde, son iki günlük işlemlerde artan risk iştahı ile TL bazlı zirve 10.652'ye yükseldi. Yukarı yönlü olarak ocak ayından başlayan yükselen kanal üst bandının bulunduğu 10.804 test edilebilir. Bu seviye üzerinde 11.000'ler hedefe girebilir. Olası geri çekilmelerde önceki zirve seviyelerin ve 5 günlük AO'nun bulunduğu 10.358 takip edilebilir. Bu seviye altında satış baskısı artabilir. Aşağı yönlü olarak 10.178 (22 günlük AO) ve 10.000 izlenebilir. Orta vadeli teknik göstergelerden MACD günlük bazda sıfır çizgisi üzerinde yeniden "AL" konumuna geçerken, RSI'da yukarı yönlü bir hareket gözlenmektedir. Endeks dolar bazında haftayı 3,31 centten tamamladı. 2018 zirvesinin bulunduğu 3,25 üzerinde tutunmaların devamı ile 3,50 cent hedeflenebilir.

VIOP30 Yakın Vade Kontratı

Destekler : 11.815-11.563-11.266-11.000 Dirençler : 12.127-12.300-12.500-12.800

VIOP yakın vade kontratı haftanın son işlem gününü %3,29 artış ile 12.107 uzlaşma fiyatından tamamladı. Endeks kontratında haftalık bazdaki yükseliş ise %4,52 oldu. Haftanın ilk yarısında zayıf seyrin hakim olduğu endeks kontratında, Cuma günü artan risk iştahı ile hafta orta vadeli yükselen kanal üst bandının bulunduğu 12.127 seviyesine yakın tamamlandı. Pozitif görünümün devamı için bu seviye üzerindeki tutunmalar takip edilebilir. 12.127 üzerinde dengelenme ile 12.500 hedeflenebilir. Olası geri çekilmelerde kısa vadeli destekler 11.815 (5 günlük AO) ve 11.563'te (22 günlük AO) bulunmaktadır. Bu seviyeler altında yükselen trend desteği (11.266) takip edilebilir.

USD/TL Spot

Destekler : 31,75-31,45-31,00-30,50
Dirençler : 32,50-33,00-33,36-33,65

Dolar/TL'de geçtiğimiz haftaki işlemler 32,1190-32,3584 bant aralığında gerçekleşirken, haftalık bazdaki değer kaybı %0,49 oldu. Kurda Ağustos 2023'ten başlayan yükselen kanal alt bandı 32,43'te, kısa vadeli ortalamalar ise (5-22 günlük AO) 32,30 seviyelerinde bulunmaktadır. Bu seviyeler altında kalıcılığın devamı ile önceki dip 31,75 test edilebilir. Yukarı yönlü olarak pozitif görünüm artması için 32,43 üzerindeki fiyatlamalar takip edilebilir. 32,50 ilk direnç olmak 33,36 ve 33,65 seviyeleri izlenebilir. Yurt içinde geçen hafta TCMB piyasa katılımcıları anketini yayımladı. Katılımcıların cari yıl sonu döviz kuru (ABD Doları/TL) beklentisi bir önceki anket döneminde 40,01 TL iken, mayıs anketinde 38,78 TL oldu. Yurt içinde bu hafta ise TCMB'nin faiz kararı takip edilecek. Piyasa beklentisi mayıs toplantısında faizin %50'de sabit tutulması yönünde oluştu. Karar sonrası yayımlanacak metinde gelecek döneme ilişkin mesajlar takip edilecek. Geçtiğimiz hafta enflasyon verilerinin takip edildiği ABD'de dolar endeksi (DXY) %0,83 oranında değer kaybetti. 200 günlük AO (104,3) üzerinde tutunmaların devamı ile 50 günlük AO (105,2) hedeflenebilir. 104,3 altında kalıcılık olması durumunda ise DXY'da orta vadeli negatif görünüm artabilir.

EURO/USD Paritesi

Destekler : 1,0800-1,0700 1,0650
Dirençler : 1,0900-1,0950-1,1000

EUR/USD geçtiğimiz hafta 1,0766-1,0897 bandında hareket ile haftayı %0,90 değer kazancı ile tamamladı. Paritede kısa vadeli yükselen trendin onaylanması için yeni haftada 1,085 yukarısında kapanışlar önem arz etmektedir. Bu bölge üzerinde tutunmalar ile 1,09 ve 1,1 dirençleri takip edilebilir. Olası geri çekilmelerde 200 günlük AO (1,0804) aşağısında, 1,0750 ve 1,07 destekleri takip edilebilir. Euro Bölgesi'nde geçen hafta büyüme ve enflasyon verileri takip edildi. Bölge ekonomisi 2024 yılının ilk çeyreğinde yıllık %0,4 çeyreklik %0,3 ile beklentilere paralel büyüdü. Böylelikle ekonomi iki çeyrek daralmanın ardından yeniden büyümeye geri döndü. Manşet TÜFE aylık %0,6 artışla yıllık %2,4 seviyesinde sabit kaldı ve öncü verilere paralel gerçekleşti. Bölge'de çekirdek enflasyon ise nisanda aylık %0,7 artışla yıllık bazda %2,9'dan %2,7'ye geriledi. Euro Bölgesi'nde bu hafta gözler PMI verileri ile ECB Başkanı Lagarde'ın konuşmasında olacak. Bileşik PMI'ın mayısta 51,7'den 52,0'a, hizmet PMI'ın 53,3'ten 53,6'ya ve imalat PMI'ın 45,7'den 46,2'ye yükselmesi beklenmektedir.

XAU/USD (Ons Altın/$)

Destekler : 2380-2345-2300
Dirençler : 2430-2500-2550

ONS altın geçtiğimiz haftaki işlemlerde 2332-2422 bandında hareketle, haftayı %2,33 prim ile tamamladı. Değerli madende tarihi zirveden (2431) başlayan alçalan kanal direncinin (2380) yukarısında kapanış alınması, teknik açıdan olumlu değerlendirilebilir. Yeni haftada 2400 ve üzerinde yükselişler tarihi zirve (2431) ve 2500 seviyelerine kadar devam edebilir. Olası geri çekilmelerde 2380 kısa vadeli destek olmak üzere, yükselen kanal alt bandı ve 22 günlük AO'nın bulunduğu 2345 ile 2325 (50 günlük AO) destekleri takip edilebilir. ABD'de geçen hafta enflasyon verileri takip edildi. Tüketici fiyat endeksi (TÜFE) nisanda %0,3 artarak yıllık bazda %3,5'ten %3,4'e gerileyerek beklentilere paralel gerçekleşti. Fed'in enflasyon hedeflemesinde yakından takip ettiği çekirdek TÜFE ise nisan ayında %0,3 artış kaydetti. İstihdam piyasasının daha iyi bir dengeye doğru hareket ettiğini söyleyen Powell, enflasyonun yeniden düşüşe geçmesini beklediklerini söyledi. ABD'de bu hafta gözler mayıs toplantısına ilişkin Fed tutanaklarında olacak. Tutanaklarda, yetkililerin faiz indirimlerine ilişkin düşünceleri ve para politikasının geleceğine ilişkin mesajlar yakından takip edilecek.

GBP/USD Paritesi

Destekler : 1,2600-1,2500-1,2400 Dirençler : 1,2770-1,2800-1,2900 GBP

GBP/USD geçtiğimiz haftaki işlemlerde 1,2509- 1,2713 bandında hareket ederek, haftayı %1,40 kazanç ile tamamladı. Son bir aylık işlemlerdeki en yüksek seviyelerini test eden paritede, 1,27 yakınlarında dengelenmeler takip edildi. Paritede yeni haftada 1,27 ve üzerindeki yukarı yönlü hareketin devam etmesi halinde 1,2770 (Fib%78,6) ve 1,29 dirençleri hedeflenebilir. Olası geri çekilmelerde kritik destek seviyesi olarak takip ettiğimiz 1,26 desteği izlenebilir. Bu seviyenin aşağısında 1,2550 ve 1,25 destekleri takip edilebilr. İngiltere'de geçen hafta ortalama gelir + ikramiye endeksi ile işsizlik oranı takip edildi. İngiltere'de merkez bankasının enflasyon hedeflemesinde yakından izlediği ortalama gelir endeksi + ikramiye martta %5,7 ile beklentilerin üzerinde arttı. İngiltere'de bu hafta gözler enflasyon verilerinde olacak.Nisanda yıllık manşet TÜFE'nin %2,10, yıllık çekirdek TÜFE'nin ise %3,60 seviyesinde gerçekleşmesi beklenmektedir. Enflasyondaki gerilemenin devamı etmesi, faiz indirimi beklentilerini kuvvetlendirebilir.



Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
