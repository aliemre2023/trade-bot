Teknik Analiz Bülteni (Piramit Menkul)
https://www.piramitmenkul.com.tr/Arastirma/ArastirmaRaporDosya/45697

BIST100100 Endeksi haftanın son işlem gününü %3,14 sert yükseliş ile 10.643 puandan kapattı. Endeks güne 10.369 puandan bayrak formasyonu yarı hedefi 10.338 seviyesi üzerinde alıcılı başladıktan sonra gün boyunca alıcılı bir görünüm sergiledi. Endeksteki yükselişe bankacılık ve ulaştırma endekslerindeki sırasıyla %4,82 ve %4,78 yükselişler öncülük etti. Endeksin hacmi 132,75mlr TL ile hacim indikatöründe takip ettiğimiz 24 Ağustos 2023'ten gelen düşen trendin üzerinde gerçekleşti. Hacim indikatöründeki düşen trendin kırılımını olumlu değerlendirmekle birlikte, kalıcılığın şart olduğunu düşünüyoruz. Geçtiğimiz bültende direk başlangıcı 22 Nisan, tepesi 08 Mayıs olan onaylanmamış bir yükselen bayrak formasyonunun oluşum aşamasında olması ve Stochastic Slow indikatörünün al sinyali vermesi kısa vadede pozitif görünümü desteklemektedir demiştik. Formasyonun onaylanması ile birlikte hacimli sert alışların gelmesi ile bir süredir aşılamayan formasyon yarı hedefleri 10.338 (bayrak formasyonu) ve 10.431 (kısa vade fincan-kulp formasyonu) seviyelerinin kırılımı gerçekleşti. Artık bu seviyeleri olası geri çekilmelerde destek olarak takip edeceğiz. Yukarı yönlü hareketlerde ise kısa vade yükselen direnç 10.705, orta vade fincan-kulp formasyonu yarı hedefi 10.752 ve kısa vade fincan-kulp formasyonunun teorik hedefi 10.882 dirençler olarak takip edilebilir.
Filtre kuralı gereği an itibarı ile kırılımı onaylanmış bayrak formasyonunun teorik hedefi 11.462, yarı hedefi ise 10.338'dir. Başlangıcı 3 Ekim, dip noktası 26 Aralık'ta olan orta vade fincan-kulp formasyonunun teorik hedefi 11.685, yarı hedefi ise 10.752'dir. Başlangıcı "26 Şubat zirvesi", dip noktası "19 Mart", olan kısa vade fincan-kulp formasyonunun teorik yarı hedefi ise 10.431'dir. (Teorik Hedef: 10.882) Hacim indikatöründe 24 Ağustos 2023'ten gelen düşen trendin kırılımı, formasyon kırılımlarının hacim destekli onaylanması açısından önemli. Düşen trendin ilk kırılımı haftanın son işlem günü gerçekleşti. Artık trend üzerinde kalıcılık sağlanıp sağlanmayacağını takip edeceğiz.
Dolar Bazlı Endeks haftanın son işlem gününe kritik yükselen kama direnci 321 dolar üzerinde 322 dolardan başladı. Endeks, kritik direnç üzerine hacimli atabilmesi ile birlikte gün içinde 321-330 bandında sert alıcılı hareket etti. Artık yükselen kama direnci (321 dolar) üzerinde kalıcılık arayacağız. Kalıcı olunması durumunda büyük resimde takip ettiğimiz, yükselen üçgen formasyonu teorik hedefi (456 dolar) daha netleşecek. Geçtiğimiz bültende TL bazlı grafikte henüz onaylanmamış olan; direk başlangıcı 22 Nisan, tepesi 08 Mayıs olan yükselen bayrak formasyonunun dolar bazlı grafikte onaylanmış olması (Teorik hedef: 340 dolar; Yarı hedef: 326 dolar) ve TL bazlı grafikte olduğu gibi Stochastic Slow indikatörünün al sinyali vermiş olması kısa vadede pozitif görünümü desteklemektedir demiştik. Bu kısa vade pozitif teknik görünüm ile kritik direnç kırıldı. İlk etapta teorik hedef 340 dolar direnç; yarı hedef 326 dolar ise destek olarak takip edilebilir.

VIOP30 Yakın Vade Kontratı VIOP30 Yakın Vade Kontratı, haftanın son işlem gününü 12.107 uzlaşma fiyatından %3,66 sert alıcılı kapattı. Kontrat gün içerisinde 11.708-12.150 bandında hareket etti. Kontratta büyük resimde teorik hedefi 12.973 olan onaylanmış bir yükselen üçgen formasyonu mevcut; desteği 11.114 olmak üzere genel resimde takip ediyoruz. Kısa vade destek direnç seviyelerinin tespiti için biri yükselen fibonacci kanalı (mavi) olmak üzere iki ayrı (mavi ve kırmızı) eğimli yükselen trend kanalı takip ediyoruz. Vade başlangıcından bugüne dip-tepe hesaplanan yükselen fibonacci kanalı %100 seviyesinin test edilmesinin ardından %50 seviyesine (11.472) kadar uzayan bir düzeltmenin gerçekleştiğini ve bu seviyenin aynı zamanda henüz sadece bir kez test edilmiş (oluşum aşamasında) yükselen kırmızı kanal dip desteği olduğunu belirtmiştik. Bölgenin kalıcı korunması ile birlikte haftanın son işlem gününde sert alışlarla tarihi zirve üzerine hareket ve üzerinde kapanış gördük. Artık tarihi zirve 12.075 seviyesi kısa vadede takip edeceğimiz ilk destek olacak. Bu seviye üzerinde kalıcılık sağlanırsa ilk etapta yükselen fibonacci %100 seviyesi (12.302) hedeflenecektir. Ek olarak, önceki gün Stochastic slow indikatörünün al sinyali vermesinin ardından dün de Macd-AS ve momentum indikatörlerinin al sinyali vermesi kısa vadede pozitif teknik görünümün devam edeceğini işaret etmektedir.

USDTRY USDTRY kurunda haftanın son işlem gününde 32,1574-32,3180 bandında hareket edildi. Kur önceki gün yatay destek 32,12 seviyesini destek olarak kullanıp, gün kapanışını 5 günlük AO ve düşen trend kanal direnci (32,25) üzerinde yapmıştı. Kalıcı olamadı. Yukarı yönlü hareketlerde 50 ve 22 günlük AO seviyeleri ilk etapta direnç olarak takip edilebilir demiştik. Direnç gördüğü seviye bu iki ağırlıklı ortalamanın kesişim seviyesi (32,31) oldu. 5 günlük AO ve düşen trend kanal direnci (32,20) yukarı yönlü hareketlerde ilk dirençlerimiz, aşağı yönlü hareketlerde ise yatay destek 32,12 takip edilebilir. Ek olarak henüz onaylanmamış olsa da başlangıç dibi 1 Mart, tepesi ise 13 Mart olmak üzere; bir çift tepe formasyonu (düşüş formasyonudur) hala oluşum aşamasında, bu formasyonun onaylanıp onaylanmayacağını takip etmeye devam edeceğiz. Onaylanması görünümün daha da negatifleşmesi anlamına gelecek.



Piramit Menkul Kıymetler A.Ş
www.piramitmenkul.com.tr (http://www.piramitmenkul.com.tr)



__________________________________________________
Haftalık bülten (Piramit Menkul)
https://www.piramitmenkul.com.tr/Arastirma/ArastirmaRaporDosya/45699

Yeni Haftanın Gündemi ve Beklentiler
20 Mayıs 2024 Pazartesi Türkiye; Yurt Dışı ÜFE (Nisan) Çin; PBoC Kredi Ana Faiz Oranı Almanya; ÜFE (Nisan)
22 Mayıs 2024 Çarşamba Türkiye; Merkezi Yönetim Borç Stoku (Nisan) İngiltere; TÜFE/ÜFE (Nisan) ABD; İkinci El Konut Satışları (Nisan), FOMC Toplantı Tutanakları
23 Mayıs 2024 Perşembe Türkiye; TCMB Faiz Kararı, TÜİK Tüketici Güven Endeksi (Mayıs) Dünya Geneli; PMI Verileri (Mayıs-Öncü) ABD; İnşaat İzinleri (Nisan-Nihai), Yeni Konut Satışları (Nisan), KC Fed İmalat Endeksi (Mayıs)
24 Mayıs 2024 Cuma Türkiye; Yabancı Turist Sayısı (Nisan) Japonya; TÜFE (Nisan) İngiltere; Perakende Satışlar (Nisan) Almanya; GSYİH (1Ç24-Nihai) ABD; Dayanıklı Mal Siparişleri (Nisan), Michigan Üniversitesi Tüketici Güven Endeksi (Mayıs-Nihai)
Bu hafta küresel piyasaları sakin bir veri takvimi bekliyor. Hafta boyunca ABD’de Fed’in para politikası toplantı tutanakları, dünya genelinde PMI verileri ve İngiltere’nin enflasyon rakamları takip edilebilir.
Fed tutanakları 30 Nisan - 01 Mayıs’ta gerçekleştirilen son Federal Açık Piyasa Komitesi (FOMC) toplantısının ardından Fed, federal fonlama faizi hedefini %5,25-5,50 aralığında sabit bırakırken Hazine tahvili alımlarındaki 60mlr USD’lik azaltma tavanının hazirandan itibaren 25mlr USD’ye çekileceğini açıkladı. Ayrıca, faiz artırımı ihtimalini masadan kaldırdı. Söz konusu toplantının ardından birçok Fed yetkilisi ABD ekonomisine ilişkin şahin tonda çeşitli değerlendirmelerde bulundular. Çarşamba günü açıklanacak tutanaklar, sürpriz beklenmemekle birlikte Fed’in para politikası patikası ve faiz indirimlerinin zamanlamasına ve FOMC üyelerinin düşüncelerine ilişkin daha fazla ipucu verebilir. Geçen haftanın sonu itibarıyla Fed fonlama vadeli kontratlarına göre piyasa ilk faiz indirimine (%49 ihtimalle) eylül toplantısında gidilmesini beklemektedir. Piyasa yıl sonuna kadar %36 ihtimalle toplam iki, %32 ihtimalle bir faiz indirimi beklemekte. Fed’in faiz politikasına hassasiyeti en yüksek olan iki yıl vadeli ABD Hazine tahvili faizi geçen haftayı %4,82 seviyesinden tamamladı.
İngiltere, Almanya ve Japonya enflasyon verileri Çarşamba günü, Fed tutanaklarından önce İngiltere’de nisan ayı enflasyon verileri açıklanacak. İngiltere’de TÜFE, şubat ve martta aylık bazda %0,6 artarken yıllık bazda sırasıyla %3,4 ve %3,2 artış kaydetmişti. Nisanda yıllık TÜFE artışının %2,1’e gerilemesi beklenmektedir. Çekirdek TÜFE de şubat ve martta aylık bazda %0,6 artarken yıllık artış sırasıyla %4,5 ve %4,2 seviyelerinde gerçekleşmişti. Nisanda yıllık %3,6 artış beklenmekte. Üretici fiyatları tarafında, aylık artış şubat ve martta sırasıyla %0,3 ve %0,2 olurken yıllık bazda %0,4 ve %0,6 olmuştu. Nisanda aylık %0,4 artış bekleniyor. İngiltere Merkez Bankası’nın (BoE) resmi enflasyon hedefi %2 seviyesinde olmakla birlikte çekirdek ve hizmet sektörü fiyatlarındaki görece güçlü artışlar devam etmektedir. Nisan enflasyon verileri BoE faiz indirimlerine ilişkin piyasa beklentileri açısından önemli olacaktır. Piyasanın genel beklentisi, faiz indirimlerinin yılın üçüncü çeyreğinde başlayacağı yönünde. Faiz beklentilerine hassasiyeti yüksek olan GBPUSD paritesi haftayı 1,2698 civarında tamamladı. BoE, 9 Mayıs toplantısında politika faizini beklentilere paralel olarak art arda altıncı kez %5,25’te sabit bırakırken Başkan Andrew Bailey, ‘‘Enflasyonla ilgili cesaret verici haberler aldık ve önümüzdeki birkaç ay içinde enflasyonun %2 hedefimize yaklaşacağını düşünüyoruz. Faiz oranlarını düşürmeden önce enflasyonun düşük kalacağına dair daha fazla kanıt görmemiz gerekiyor. İşlerin doğru yönde ilerlediği konusunda iyimseriz.’’ şeklinde değerlendirmede bulunmuştu.
Almanya’da pazartesi günü nisan ÜFE verileri açıklanacak. Almanya’da ÜFE martta aylık %0,2 artarken yıllık bazda %2,9 azalmıştı.
Japonya’da haftanın son işlem günü nisan ayı TÜFE rakamları açıklanacak. Dünyanın en büyük dördüncü ekonomisinde TÜFE martta bir önceki aya göre değişmezken yıllık bazda beklentilere paralel olarak %2,7 artmıştı. Çekirdek TÜFE yıllık %2,6 ile beklentinin hafifçe altında artmıştı.
İngiltere perakende satış hacmi Haftanın son işlem günü İngiltere’de nisan ayı perakende satışlar verisi açıklanacak. İngiltere’de martta aylık bazda sabit kalırken yıllık bazda %0,8 artan perakende satış hacminin nisanda aylık bazda %0,6 gerilemesi beklenmektedir.
PMI verileri Perşembe günü dünya genelinde PMI verileri takip edilecek. Japonya, Almanya, Euro Bölgesi, İngiltere ve ABD’de mayıs ayına ilişkin öncü PMI verileri açıklanacak. Japonya’da imalat PMI martta 48,2’den nisanda 49,6’ya, hizmet PMI 54,1’den 54,3’e yükselmişti. İmalat PMI nisanda, Almanya’da 41,9’dan 42,5’e yükselirken Euro Bölgesi’nde 46,1’den 45,7’ye indi. Hizmet PMI nisanda, Almanya’da 50,1’den 53,2’ye, Euro Bölgesi’nde 51,5’ten 53,3’e çıktı. İngiltere’de nisanda imalat PMI 50,3’ten 49,1’e, hizmet PMI 53,1’den 55,0’e yükseldi. ABD’de nisanda imalat PMI 51,9’dan 50,0’ye, hizmet PMI 51,7’den 51,3’e geriledi.
Almanya GSYİH verisi Almanya’da cuma günü nihai 1Ç24 GSYİH rakamları açıklanacak. Nisan sonunda açıklanan öncü verilere göre Almanya GSYİH’si yılın ilk üç aylık döneminde çeyreklik %0,2 artarken yıllıklandırılmış olarak %0,2 azaldı. Almanya ekonomisi geçen yıl birinci, üçüncü ve dördüncü çeyreklerde bir önceki çeyreğe göre küçülmüştü.
PBoC politika faizleri Çin Merkez Bankası (PBoC) haftanın ilk işlem günü erken saatlerde bir ve beş yıllık kredi ana faiz oranlarını (LPR) duyuracak. Banka, nisanda faizlerde değişikliğe gitmezken tüketici ve ticari krediler için referans niteliğindeki bir yıllık LPR’yi %3,45, mortgage kredileri için referans niteliğindeki 5 yıllık LPR’yi %3,95 seviyesinde sabit bırakmıştı. PBoC, gayrimenkul piyasasını desteklemek üzere şubatta beş yıllık LPR’yi 25bp indirerek, LPR sisteminin güncellendiği 2019 yılından beri en sert indirime gitmişti. Zira dünyanın en büyük ikinci ekonomisinin büyüme hızı uzun vadede istikrarlı bir şekilde yavaşlamaktadır. Pekin’in 2024 için %5 civarında büyüme hedefi belirlemiş olmasına karşın piyasa söz konusu hedefin yüksek olduğunu ve hedefe ulaşmak için daha fazla mali ve parasal teşvik gerekebileceğini düşünmektedir. Çin ekonomisi 2023’te çeyreklik %1,6, yıllık %5,3 büyüme kaydetti.

Yurt içinde haftanın en önemli gelişmesi Türkiye Cumhuriyet Merkez Bankası’nın (TCMB) para politikası toplantısı olacak. Ayrıca, hafta boyunca yurt dışı ÜFE, merkezi yönetim borç stoku, tüketici güveni ve turizm istatistikleri takip edilecek.
TCMB para politikası toplantısı TCMB perşembe günü mayıs ayı Para Politikası Kurulu (PPK) toplantısını yapacak. Foreks Haber anketinden çıkan medyan beklenti politika faizinin %50,00 seviyesinde sabit bırakılacağı yönünde. Ankete katılan on sekiz uzmanın tamamı faizlerin sabit bırakılmasını bekliyor. Anket sonuçlarına göre on dört uzmanın 2024 yıl sonu medyan beklentisi %45,75 oldu.
Mart toplantısında sürpriz bir şekilde 500bp faiz artıran TCMB, operasyonel çerçevede de değişikliğe giderek faiz koridorunu genişletmiş, gecelik borçlanma ve borç verme oranlarının haftalık repo faizine kıyasla marjı -/+1,5 puandan -/+ 3 puana yükseltmişti. Banka, geçen yıl haziranda başladığı artırımlarla haftalık repo faizini toplam 41,5 puan artırarak %8,5’ten %50 seviyesine yükseltti. Nisan toplantısında faizlerde değişikliğe gitmeyen TCMB, “Enflasyonda belirgin ve kalıcı bir bozulma öngörülmesi durumunda ise para politikası duruşu sıkılaştırılacaktır.” ifadesini yinelenerek ihtiyaç halinde ek sıkılaştırmaya gidilebileceği imasını korudu. Banka, sıkı parasal duruş, iç talep dengelenmesi, TL’de reel değerlenme ve enflasyon beklentilerinin düzelmesiyle aylık enflasyonun ana eğiliminin düşeceği ve dezenflasyonun bu yılın ikinci yarısında tesis edileceğini ifade etmektedir.
Yurt dışı ÜFE Haftanın ilk işlem gününde nisan ayı yurt dışı Üretici Fiyat Endeksi (YD-ÜFE) açıklanacak. YD-ÜFE martta aylık %4,70, yıllık %67,25, on iki aylık ortalamalara göre %55,14 artmıştı.
Merkezi yönetim borç stoku Hazine ve Maliye Bakanlığı (HMB) salı günü nisan ayı merkezi yönetim borç istatistikleri takip edilebilir. Merkezi yönetim borç stoku 31 Mart 2024 tarihi itibarıyla 7,70trln TL olarak gerçekleşti. Borç stokunun 2,71trln TL kısmı Türk Lirası, 4,797trln TL kısmı döviz cinsi borçlardan oluştu.
TÜİK Tüketici Güven Endeksi Perşembe günü TÜİK’in mayıs ayı Tüketici Güven Endeksi takip edilecek. Nisanda 79,4’ten %1,4 artışla 80,5 seviyesine yükselen endeks, ağustosta görülen dip seviyeden bu yana yukarı yönlü bir seyir izlemektedir.
Yabancı turist sayısı Kültür ve Turizm Bakanlığı’nın haftanın son işlem günü açıklayacağı nisan ayı turizm istatistiklerinde yabancı turist sayısı takip edilecek. Yabancı turist sayısı martta yıllık %19,7 artışla 3,39 milyon olurken ocak-mart döneminde %16,7 artışla 9,07 milyon olmuştu.

Geçtiğimiz Hafta Ne Oldu?
Avrupa hisse endeksleri geçen hafta negatif bir görünüm ortaya koydu. Almanya’da Endeksi %0,32, İngiltere’de Endeksi %0,16 ve Fransa’da 40 Endeksi %0,63 düştü. EUR/USD paritesi 1,08 seviyesinden 1,09’a yükseldi. Buna karşın Dolar Endeksi (DXY) 105,3 puandan 104,5 puana geriledi. Hafta ortasında Eurostat’ın açıkladığı rakamlara göre Euro Bölgesi ekonomisi 1Ç24 döneminde ılımlı da olsa büyümeye döndü. Bölge ekonomisi önceki çeyreğe göre %0,3 büyüme kaydederek teknik resesyondan çıktı. Yıllık bazda ise ekonomi %0,4 büyüdü. Cuma günü de Euro Bölgesi’nin nisan ayı nihai TÜFE rakamları açıklandı. Manşet TÜFE aylık bazda %0,6 ve yıllık bazda %2,4 arttı. Çekirdek TÜFE ise aylık %0,7 ve yıllık %2,7 arttı. Böylece Bölge’nin tüketici enflasyonu nisanda beklentilere paralel gerçekleşti.
ABD hisse endeksleri geçtiğimiz hafta pozitif bir görünüm sergiledi. Endeksi %1,24, S&P 500 Endeksi %1,54 ve Bileşik Endeksi %2,11 arttı. ABD Hazine tahvili faizleri geriledi; 10 yıllıkların faizi 7,9bp düşüşle %4,42’ye ve 2 yıllıkların faizi 4,3bp düşüşle %4,82’ye indi. ABD’de Çalışma Bakanlığı, nisan ayına ilişkin ÜFE - TÜFE verilerini açıkladı. Buna göre manşet ÜFE aylık bazda %0,5 ve yıllık bazda %2,2 arttı. Değişken gıda ve enerji fiyatlarını içermeyen çekirdek ÜFE ise aylık %0,5 ve yıllık %2,4 arttı. Böylece hem manşet hem de çekirdek ÜFE aylık artışta piyasa beklentilerini aştı. Ayrıca verilere göre manşet TÜFE aylık bazda %0,3 ve yıllık bazda %3,4 arttı. Çekirdek TÜFE ise aylık %0,3 ve yıllık %3,6 arttı. Böylece tüketici enflasyonu genel itibariyle nisanda piyasa beklentileri doğrultusunda gerçekleşti. Fed Başkanı Jerome Powell; Amsterdam’daki bir etkinlikte yaptığı konuşmada ABD enflasyonuna ilişkin değerlendirmede bulundu. Powell, son aylarda enflasyonda ilerleme kaydedilmemesi göz önüne alındığında Fed’in sabırlı olması ve yüksek faiz oranlarının çalışmasına izin vermesi gerektiğini söyledi. Powell, enflasyonun aylık bazda daha düşük seyretmesini beklediğini ancak ilk çeyrekteki rakamların güvenini zedelediğini açıkladı.
Kıymetli madenlerden ons altın 53USD değerlenerek 2.415USD düzeyine yükseldi. Emtia grubundan Brent petrol 1,2USD artışla varil başına 83,7USD’ye yükseldi.
100 Endeksi geçen hafta 10.036-10.652 puan aralığında işlem gördü. Haftanın son iki işlem gününde güçlenen alışlarla Endeks %4,16 artarak haftayı 10.643 puandan tamamladı. Endeks’in işlem hacmi ise 527,12mlr TL olarak gerçekleşti. USD/TRY kuru 32,19 TL’ye gerilerken EUR/TRY kuru 35,00 TL’ye yükseldi. Gram altınsa 56 TL değerlenerek 2.500 TL’ye çıktı. Türkiye Cumhuriyet Merkez Bankası (TCMB) mayıs ayına ilişkin piyasa katılımcıları anketini yayımladı. Piyasa katılımcılarının 12 ay sonrasına ilişkin enflasyon beklentisi %35,17’den %33,21’e geriledi. Cari yıl sonu enflasyon tahmini de %44,16’dan %43,64’e geriledi. Katılımcıların yıl sonu USD/TRY kuru beklentisi bir önceki anket döneminde 40,01 TL iken bu anket döneminde 38,78 TL oldu. Ayrıca TCMB mart ayı konut fiyat endeksini açıkladı. Türkiye genelinde konut fiyatları bir önceki yılın aynı dönemine göre %51,99 arttı. Aylık artış da %1,21 olarak kaydedildi. Konut fiyatlarında artış uzun süre sonra ilk kez şubat ayında yıllık enflasyonun gerisine düşerek reel kayba dönerken, bu kaybın mart ayında daha da derinleştiği izlendi.


Piramit Menkul Kıymetler A.Ş
www.piramitmenkul.com.tr (http://www.piramitmenkul.com.tr)



__________________________________________________
