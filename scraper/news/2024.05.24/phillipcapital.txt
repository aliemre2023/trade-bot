Yurt İçi Piyasalar Günlük Bülten (PhillipCapital)
Önemli Haberler TCMB, politika faizini ikinci kez üst üste sabit tuttu. TCMB Para Politikası Kurulu (PPK) bir haftalık repo faizini Nisan ayının ardından Mayıs'ta da yüzde 50 seviyesinde bıraktı. Karar metninde sistemde oluşan likidite fazlasını sterilize etmek için ilave adımlar atılacağı belirtildi.
Fahiş fiyat ve stokçuluk cezalarının artırılmasını da içeren kanun teklifi, TBMM Genel Kurulu'nda kabul edilerek yasalaştı.
Bankacılık sektörünün toplam mevduatı, 17 Mayıs ile biten haftada önceki haftaya göre yaklaşık 374,7 milyar lira artarak 16 trilyon 486,5 milyar liraya ulaşırken mevduat faizinde hızlı gerileme görüldü. 1-3 aylık mevduat faizindeki düşüş 4,5 puanı buldu.

Hak Kullanımları AKSUE, BIGCH, DOGUB, ERBOS, GRSEL, THYAO, YUNSA genel kurulları bugün gerçekleştirilecektir.
ZEDUR bedelsiz sermaye artırımı bugün gerçekleştirilecek.

KAP Haberleri
AEFES, 2024 yılının ilk çeyreğinde geçtiğimiz yılın aynı dönemine kıyasla %4 artışla 3,1 milyar TL net kâr elde etti.
KCHOL, 2024 yılının ilk çeyreğinde geçtiğimiz yılın aynı dönemine kıyasla %87 düşüşle 1,3 milyar TL net kâr elde etti.
MGROS,2024 yılının ilk çeyreğinde geçtiğimiz yılın aynı dönemine kıyasla %48 düşüşle 1,2 milyar TL net kâr elde etti.
EBEBK, 2024 yılının ilk çeyreğinde geçtiğimiz yılın aynı dönemine kıyasla %74 düşüşle 52 milyon TL net kâr elde etti.
CEMAS, geri alımını yaptığı 24.180.000 CEMAS paylarının Işıklar Enerji ve Yapı Holding A.Ş.'ye (IEYHO) satılmasına karar verdi.
EUPWR, bölgedeki faaliyetlerini genişletmek amacıyla Azerbaycan'da şube açılmasına karar verdi.
GESAN, Romanya ve civar ülkelerde, başta yenilenebilir enerji santralleri (GES ve RES) ile yüksek gerilim trafo merkezleri inşasında faaliyet göstermek üzere, %100 bağlı ortaklığı olarak Romanya'da şirket kurulmasına karar verdi.
IEYHO, 24.180.000 Adet CEMAS paylarının şirketten satın alınmasına karar verdi.
MPARK, 296,00 TL - 307,00 TL (ağırlıklı ortalama 302,60 TL) fiyat aralığından toplam 15.000 TL nominal değerli payları geri aldı.
? TAVHL, yönetim kurulu üyesi 243,00 - 245,70TL fiyat aralığından 148.000 TL toplam nominal tutarlı satış işlemi gerçekleştirdi.
TTKOM, S&P Global Ratings (S&P), Türk Telekom'un uzun vadeli ihraççı kredi notunu ve öncelikli teminatsız borç ihraç notunu 'B+'dan 'BB-'ye yükseltti.
ULKER, 2024 ilk çeyreğine ilişkin finansal sonuçlarını 29 Mayıs'ta açıklayacak.
ZRGYO, Kazakhstan Ziraat International Bank'a ait Almaty şehrindeki 4.769 m² yüzölçüme sahip arsa niteliğindeki taşınmazın, bağlı ortaklığı TOO Ziraat GYO Kazakhstan tarafından satın alınmasına ilişkin yerel prosedürler tamamlandı.
Bültendeki haberler, Kamuyu Aydınlatma Platformu'na bugün saat 08:30'a kadar gelen haberleri kapsamaktadır.
KOCMT, demir-çelik sektöründe yürütülen vergi incelemesi kapsamında iki firmaya yüksek meblağlı vergi cezası kesildiği yönünde haberler kapsamında bahsi geçen şirketler arasında bulunmadığını bildirdi.
MEGMT, bakır tel üretimi ile satışı konusunda aynı sektörde faaliyet gösteren, ABD'de yerleşik bir firmanın satın alınması konusunda görüşmelere başladı.
RYGYO, %300 oranında bedelsiz sermaye artırımı için SPK'ya başvuruda bulundu.
SDTTR, yurt dışı bir müşterisinden savunma sanayi sistemleri konusunda 2.226.000 ABD Doları tutarında sipariş almıştır. Siparişe konu ürünlerin teslimatlarının; 2025 ve 2026 yılları içinde tamamlanması planlanmaktadır. Şirketin son dört çeyrek hasılatı 1,1 milyar TL'dir. İşin son dört çeyrek hasılata oranı %6,2'dir.
TRILC, Cezayir'de kurulu bir şirket ile Cezayir'de faaliyete geçirilecek olan yıllık 60.000.000 adet IV Paranteral Solüsyon (Serum) kapasiteli tesisine EU GMP belgesi almak ve üretilecek olan tüm ürünler için Cezayir Sağlık Bakanlığı ruhsatlandırma süreçlerini gerçekleştirmek ve Turk İlaç ve Serum Sanayi A.Ş.'nin üreteceği 60.000.000 adet yıllık üretilen ürünün satış ağını oluşturmak üzere bir ortaklık kurulmasına yönelik mutabakat anlaşması imzalanmıştır.
VESTL, Vestel Elektronik'in bağlı ortaklığı Vestel Holland B.V.'nin Cylinda AB'nin paylarının tamamını satın alımı için Elektroskandia Sverige AB ile imzaladığı "Hisse Alım Anlaşması" çerçevesinde İsveç Rekabet Kurumu'ndan gerekli onay alınmıştır. Pay devir süreci tamamlandığında kamuoyuna ayrıca duyurulacaktır.
Bültendeki haberler, Kamuyu Aydınlatma Platformu'na bugün saat 08:30'a kadar gelen haberleri kapsamaktadır.



BİST 100 Teknik Analizi 100 endeksi son işlem gününde 10.785-10.972 puan aralığında hareket ederek son işlem gününü %0,98 oranında değer kaybederek 10.792 puandan tamamladı. Endekste 27 hisse değer kazanırken 72 hisse değer kaybetti.
BİST100 endeksinde son işlem gününde kâr satışlarının etkili olduğunu gördük. Endeksteki düşüşte bankacılık sektörü %1,67 ile en çok değer kaybeden sektörler arasındaydı. Özellikle kapanışa doğru gelen satışlarda 10.800 bölgesinin aşağı yönde kırılmasını kısa vadede negatif olarak yorumluyoruz. Bugün açılışta 10.765 seviyesinin üzerinde tutunmaları takip ediyor olacağız. 10.765 seviyesinin altında endekste satış baskısı 10.575 seviyesine kadar devam edebilir.

VİOP 30 Teknik Analizi Haziran Vadeli Endeks 30 kontratı son işlem gününde 12.161 -12.500 puan aralığında hareket ederek son işlem gününü 12.219 puandan tamamladı. Akşam seansı kapanışı ise 12.173 puandan gerçekleşti.
Haziran vadeli endeks sözleşmesinde dün satış baskısı devam etti. Hafta ortasında 12.748 bölgesinden gelen satışların etkisiyle geri çekilmelerin yaşandığı haziran vadeli sözleşme dün günü 12.173 puandan tamamladı. Sözleşmede 12.000 seviyesini önemli bir destek seviyesi olarak takip ediyoruz. Bugün bu bölgenin altında kapanışın gelmesi satıcılı havayı bir süre daha devam ettirebilir. Haziran vadeli sözleşmede 12.300 bölgesini direnç olarak takip ediyoruz. Sözleşmede bugün bu bölgenin aşılması alışları beraberinde getirebilir.

Teknik Analiz Hisse Önerileri ANSGR Yükseliş trendini sürdüren ANSGR dün 109,50 TL seviyesinde bulunan yatay direnci üzerinde kapanış gerçekleştirdi. Kısa vadede hisse 105,00 TL ve üzerinde tutunabilirse yukarı yönlü potansiyel devam edebilir.
Hedef Fiyat: 114,60 TL Zarar Kes: 109,00 TL

DOHOL İşlem hacminde yükselişlerin yaşandığı DOHOL hissesinde dünkü kapanışın 15,00 TL bölgesinin üzerinde gerçekleşmesini olumlu olarak değerlendiriyoruz. Kısa vadeli ortalamalarının üzerinde fiyatlanan hissede bugün 15,70 TL üzeri tutunmaların yaşanması hissedeki olumlu havayı sürdürebilir.
Hedef Fiyat: 16,15 TL Zarar Kes: 15,35 TL

SASA Endeksteki geri çekilmeye rağmen kısa vadeli ortalamasından destek bularak yükselen SASA günü %2,24 oranında değer kazanımıyla tamamladı. Hissede bugün 49,50 TL'nin aşılması alışları beraberinde getirebilir.

Hedef Fiyat: 49,70 TL Zarar Kes: 47,20 TL


PhillipCapital Menkul Değerler A.Ş.

https://www.phillipcapital.com.tr/

__________________________________________________
