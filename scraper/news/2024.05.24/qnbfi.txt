Günlük bülten (QNB Finansinvest)
TCMB beklentilere paralel %50 olan politika faiz oranını sabit bıraktı. Hatırlanacağı üzere TCMB, Haziran 2023’ten başlamak üzere ortodoks para politikasına geçilmesi ile birlikte Ocak’ta, sekizinci kez faiz artırımı gerçekleştirdi. Şubat’ta faizi sabit bırakan TCMB, Mart’ta politika faizini 500 baz puan ile %45’ten %50’ye yükseltmişti. TCMB Nisan ve Mayıs aylarında ise bir değişiklik gerçekleşmedi. Dünkü karar metninde Nisan’da aylık enflasyonun ana eğiliminin sınırlı bir zayıflama kaydettiği, yakın döneme ilişkin göstergelerin de yurt içi talepte ilk çeyreğe kıyasla yavaşlamaya işaret ettiği belirtildi. Aylık enflasyonun ana eğiliminde belirgin ve kalıcı bir düşüş sağlanana ve enflasyon beklentileri öngörülen tahmin aralığına yakınsayana kadar sıkı para politikası duruşunun sürdürüleceği mesajı metinde yer aldı. TCMB enflasyonda belirgin ve kalıcı bir bozulma öngörülmesi durumunda para politikası duruşunun sıkılaştırılacağını yineledi. Ayrıca para politikasındaki kararlı duruşun, yurt içi talepte dengelenme, Türk lirasında reel değerlenme ve enflasyon beklentilerinde düzelme vasıtası ile aylık enflasyonun ana eğilimini düşüreceğini ve dezenflasyonun yılın ikinci yarısında tesis edileceğini ifade etti. Son dönem kredi büyümesi ve mevduat gelişmeleri göz önünde bulundurularak, makro finansal istikrarı koruyacak ve parasal aktarım mekanizmasını destekleyecek ek adımlar atılacağı belirtildi. Banka yurt içi ve yurt dışı yerleşiklerin Türk lirası finansal varlıklara talebiyle oluşan likidite fazlasının da ilave tedbirlerle sterilize edileceğini açıkladı. TCMB ilave sterilizasyon tedbirleri kapsamında TL mevduat ve KKM hesaplarına uygulanan zorunlu karşılık oranlarını artırdı. Yurt dışı yerleşikler 17 Mayıs haftasında 1,34 milyar dolarlık tahvil aldı. Yabancılar bir önceki hafta 2,8 milyar TL’lik rekor alımın ardından DİBS’te yine yüksek pozisyonlanmış oldu. DİBS’te sekiz haftalık periyotlar dikkate alındığında, yurt dışı yerleşiklerin bu dönemdeki alımı, 5,9 milyar dolar ile 2013’ten bu yana en güçlü yabancı ilgisine işaret etti. Yabancılar iki haftalık alımın ardından geçen hafta hissede 232 milyon dolarlık satış gerçekleştirdi. 100 Endeksi 11.000 olan ana direncine doğru yükselişlerde güç kaybına uğruyor. Endeksin 10.700 desteğinin üzerinde kalması kısa vadeli yükselen trendini koruması açısından önemli. Bu seviyenin altında ise düzeltme hareketinin devam etme riski bulunuyor. Bu durumda 10.600 sonraki destek seviyesidir. 10.900 ve 11.000 ise dirençler haline geldi. 11.000 direncinin altında aşağı yönlü hareketlere karşı temkinli olmakta fayda bulunuyor. 10.700 mevcut trade pozisyonları için stop loss olarak takip edilebilir. Bankacılık endeksinin ise 15.000 desteğini koruması kısa vadeli görünümü açısından önemli. 16.000 ise ana direnç olarak korunuyor.’te yükselen trendeki rekor tazeleme eğiliminin ardından ara ara yaşanabilecek geri çekilmeler endeksin güç toplaması için olağan ve sağlıklı bir durum olarak değerlendirilebilir.


100 Endeksi 11.000 seviyesine doğru yükselişte güç kaybetti. 100 Endeksi %1, bankacılık endeksi ise %1,7 oranında geri çekildi. Endeksin güne yataya yakın bir başlangıç yapmasını bekliyoruz. Endeks gün içerisinde dalgalı seyir izleyebilir. 10.700 ilk planda destek konumunda iken, bu seviye üzerinde kısa vadeli yön yukarı kalmaya devam edecek. 11.000 ise önemli direnç olarak korunuyor. 11.000’ün altında temkinli olunabilir. 10.700 trade pozisyonları için stop loss olarak izlenebilir. Diğer yandan ABD borsaları dün düşüş gösterdi. Bu sabah Asya borsaları karışık seyir izlerken, ABD vadeli endeks kontratları hafif yükseliş gösteriyor.


İçeride tahvil-bono faizleri dün yükseliş gösterdi. Gösterge tahvil faizi %41,80’den %42,27, 10 yıllık tahvil faizi %27,55’ten %27,87 seviyesine yükseldi. ABD tahvil faizleri yükseliş eğilim. Gösterge tahvil faizinde %42,50, 10 yıllık tahvilde %28,00 destek seviyeleri olarak takip edilebilir. Son dönemde yabancıların DİBS piyasasına giriş gerçekleştirdiğini belirtelim. Türkiye’nin 5 yıllık CDS risk primi son yılların en düşük seviyelerinde görünüm sergiliyor. Son durumda 264 seviyesinde bulunuyor.


EUR/USD; ECB Başkanı Lagarde’ın Haziran’da faiz indirim yanlısı açıklama yapması ve Fed’in toplantı tutanaklarında üyelerin faiz artırım ihtimaline yönelik görüş bildirmesi ile geri çekildi. Buna paralel parite 1,08-1,09 bandının alt tarafına yönelmiş durumda. Paritenin 1,08 desteğinin üzerinde kalması kısa vadeli yükselen trenddeki hareketini koruması açısından önemli. 1,08’in altında ise 1,0760 desteğine doğru geri çekilme ihtimali bulunuyor. Yükselişlerde güç kaybına uğradığı 1,09 seviyesi ana direnç olarak geçerli. Dolar kuru 32,20 desteğinin altını test etse de bu seviyede yeniden destek ile karşılaşıyor. Dolayısıyla da kurun 32,20’nin altında kalıcı olması 32,00 ana desteğine yönelimi açısından önemli. 32,00 ana desteğinin altına yönelim TL’de toparlanma eğiliminin ileri taşınması için öne çıkıyor. 32,30 ve 32,40 seviyeleri direnç olarak takip edilebilir.


Petrol fiyatları direnç seviyelerine yükselişte güç kaybına uğruyor. Brent petrolde 80,80 dolar destek, 84,30 dolar ise direnç seviyesidir. 2400 doların üzerine yönelim ile rekor tazeleyen altın ons fiyatları ABD tahvil faizlerindeki yükselişle birlikte bu seviyenin altına geri çekilmişti. Dolayısıyla da altın ons fiyatları yaşanan yükselişin ardından alçalan trendde kısa vadeli düzeltme içerisinde hareket ediyor. 2300 dolar ana destek olarak takip edilebilir. 2350 ve 2370 dolar dirençler haline geldi. Gram altın; altın onstaki geri çekilme ile 2400 TL’ye doğru yöneldi. 2390-2400 TL destek aralığı olarak öne çıkıyor. 2440 TL ise artık direnç olarak izlenebilir.


100 Endeksi’nde 10.600 seviyesi destek olarak izlenebilir. Ağırlıklı olarak tahvil-bono ile Eurobond yatırımı yaparak belli oranda hisse senedi riski almayı isteyen yatırımcılar ise bu dönemde değişken fonları tercih edebilir.



QNB Finansinvest
https://www.qnbfi.com/


__________________________________________________
