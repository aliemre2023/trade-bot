Teknik Analiz Bülteni (Piramit Menkul)
BIST100100 Endeksi dün günü %0,98 düşüş ile 10.792 puandan kapattı. Endeks güne kısa vade fincan-kulp formasyonu hedefi 10.882’nin hemen altında 10.869 puandan satıcılı başladıktan sonra gün içinde 10.785-10.972 puan aralığında dalgalı hareket etti. Endeksteki düşüşe maden sektörü endeksindeki %1,87 düşüş öncülük etti. Endeksin hacmi 123,4mlr TL ile 24 Ağustos 2023’ten gelen düşen trendin üzerinde kalmaya devam etti. Kısa vade fincan-kulp formasyonu hedefi (10.882) üzerinde ikinci kapanış önceki gün gerçekleşmiş, dün ki kapanış kırılım onayı anlamına gelecekti. Gün içinde bu seviye üzerinde kalıcı olmaya çalışan endeks kapanışa doğru gelen satışlarla altında kapanış yaptı. Orta vade fincan-kulp formasyonu yarı hedefi 10.752 geri çekilmelerde ilk etapta destek olarak takip edilebilir. Yukarı yönlü hareketlerde ise kısa vade yükselen trend kanal direnci 10.854 direnç olarak takip edilebilir. Ek olarak; stochastic slow indikatörünün dün, aşırı alım seviyesinin hemen altında sat sinyali vermesi kısa vadede endekste negatif görünümün devam etme ihtimaline işaret etmektedir. Orta vade fincan-kulp formasyonu yarı hedefi 10.752’nin korunamaması durumunda; bir önceki tarihi zirve (10.383), kısa vade fincan-kulp formasyonu teorik yarı hedefi (10.431) ve bayrak formasyonu yarı hedefinin (10.338) bir arada bulunduğu destek yoğun aralık (10.338-10.431) hedefe girebilir.
Dolar Bazlı Endeks dün güne 337 dolardan başladı. Endeks, gün içinde 334-340 bandında hareket etti. Kısa vadede direnç olarak takip ettiğimiz yükselen bayrak formasyonu teorik hedefi 340 dolar dün de çalıştı. Dolayısıyla direnç ve destek olarak aynı seviyeleri takip etmeye devam ediyoruz. Yükselen bayrak formasyonu teorik hedefi 340 dolar direnç; yarı hedefi 326 dolar ise destek. 332 dolar ise ara destek olarak takip edilebilir.

VIOP30 VIOP30 Yakın Vade Kontratı, dün günü 12.213 uzlaşma fiyatından %1,52 satıcılı kapattı. Kontrat gün içerisinde 12.161-12.500 bandında hareket etti. Kontratta büyük resimde teorik hedefi 12.973 olan onaylanmış bir yükselen üçgen formasyonu mevcut; desteği 11.114 olmak üzere genel resimde takip ediyoruz. Kısa vade destek direnç seviyelerinin tespiti için biri yükselen fibonacci kanalı (mavi) olmak üzere iki ayrı (mavi ve kırmızı) eğimli yükselen trend kanalı takip ediyoruz. Yukarı yönlü hareketlerde ilk direnç olarak 12.241 yükselen kanal ara direnci takip edilebilir.100 grafiğinde olduğu gibi, stochastic slow indikatörünün dün, aşırı alım seviyesinin hemen altında sat sinyali vermesi kısa vadede endekste negatif görünümün devam etme ihtimaline işaret etmektedir. Aşağı yönlü hareketlerde ilk etapta önceki tarihi zirve seviyesi 12.075 takip edilebilir. Bu seviyenin korunamaması durumunda ise yükselen kırmızı kanal dip desteği 11.882 ve yükselen fibonacci %50 seviyesi (11.830) aralığı hedefe girebilir.

USDTRY USDTRY kurunda dün 32,1594-32,2650 bandında hareket edildi. Kur dün 5 günlük AO ve düşen trend kanal direnci arasında sıkışmaya devam etti. Gün kapanışını önceki gün olduğu gibi 5 günlük AO altında fakat düşen trend kanal direnci üzerinde yaptı. Düşen trend kanal direnci üzerinde üçüncü günlük kapanış gerçekleşti. 5,22 ve 50 günlük AO’lar yukarı yönlü hareketlerde direnç olarak takip edilebilir. Aşağı yönlü hareketlerde ise düşen trend kanal direnci ve yatay destek kesişmesi (32,12) takip edilebilir. Ek olarak henüz onaylanmamış olsa da başlangıç dibi 1 Mart, tepesi ise 13 Mart olmak üzere; bir çift tepe formasyonu (düşüş formasyonudur) hala oluşum aşamasında, bu formasyonun onaylanıp onaylanmayacağını takip etmeye devam edeceğiz. Onaylanması görünümün daha da negatifleşmesi anlamına gelecek.


Piramit Menkul Kıymetler A.Ş
www.piramitmenkul.com.tr (http://www.piramitmenkul.com.tr)



__________________________________________________
