Bilanço analizi - Migros (Alnus Yatırım)
MGROS’un, 2024/03 dönemi finansallarını incelediğimizde;
ü Şirket‘in ‘Hasılat’ı geçen yılın aynı dönemine(2023/03) göre yüzde 11,56 oranında(5,43 Milyar TL) artış gösterirken,
’Satışların Maliyeti’nde aynı dönemler arasında ortaya çıkan 4,07 Milyar TL civarındaki artış sonrasında; şirketin ‘Brüt Kâr’
rakamında 1,36 Milyar TL artış(+) ortaya çıkmıştır.
ü Şirketin ‘Faaliyet Giderleri’nde; ‘’Personel Giderleri’’
öncülüğünde 2,0 Milyar TL civarında artış(-) olurken, DİBS faiz oranları ile varsayılan peşin değere indirgenen vadeli alımların
‘’Faiz Giderleri’nde oluşan artışın büyük ölçüdeki etkisiyle
‘Diğer Net Esas Faaliyet Giderleri’ kalemi de 1,4 Milyar TL civarında artmıştır(-). Bu gelişmeler sonrasında; şirketin ‘’Esas Faaliyet Kârı’’ 2,06 Milyar TL civarında azalırken(-),
‘’Amortisman ve İtfa Giderleri’’ndeki artış sonrasında
‘’FAVÖK’’ rakamındaki azalış(-) ise 381,0 Milyon TL civarında olmuştur.
ü ‘’Kredi Kartı Komisyon Giderleri’’ ve ‘’Kiralama Yükümlülükleri Faiz Giderleri’’nin büyük oranda etkilediği ‘Finansman Giderleri’ kalemi 290,2 Milyon TL civarında artarken, cari dönemde 614,2 Milyon TL tutarında ortaya çıkan ‘Vergi Giderleri’ sonrasında; şirket 1,2 Milyar TL tutarında ‘Dönem Net Kârı’ açıklamıştır. Şirket, 2024/1.Çeyrek finansalları sonucunda, geçen yılın aynı dönemine göre; ‘Brüt Kâr Marjı’nı yüzde 19,8’den yüzde 20,4 oranında yükseltirken, ‘FAVÖK Marjı’ yüzde 2,2’den yüzde 1,2’ye ve ‘Net Kâr Marjı’ da yüzde 5,1’den yüzde 2,4’e gerilemiştir.
ü 2024’ün 1.Çeyreğinde hem fiziki mağazacılıkta hem online kanallarda yaygınlığını artıran Migros, yılın ilk çeyreğinde 73 yeni mağaza açtı. Şirketin toplam mağaza sayısı 3.387’e ulaşırken, online alışveriş hizmeti sunulan mağaza sayısı da geçen yılın aynı çeyreğine göre 169 adet artışla 1.137 düzeyine geldi. Migros Hemen 81 ilde 550 mağaza,
Macroonline ise 10 ilde 103 mağaza ile faaliyet göstermektedir.
ü Şirketin, 2024 yılına ilişkin son açıkladığı beklentiler şu şekildedir; TMS 29 enflasyon muhasebesi etkisi olmaksızın yıllık yüzde 70 mertebesinde, TMS 29 etkisi dahil edildiğinde ise yüksek tek haneli büyüme öngörülmektedir. TMS 29 etkisi olmaksızın konsolide FAVÖK marjının yüzde 7,5-8,0 aralığında olmasını bekleyen şirket, TMS 29’a göre ise geçen yıla göre iyileşen FAVÖK marjı öngörmekte. Şirketin, 2024 yılı için yeni mağaza açılış tahmini +250 olurken, büyümeye katkı sağlamak için 10 Bin yeni çalışan daha istihdam edilmesi hedeflenmektedir. Şirket tarafından ayrıca; TMS 29 etkisi olmaksızın yaklaşık olarak 8,5 Milyar TL’lik yatırım harcaması yapılması planlanmakta ü Açıklanan finansallar ve beklentiler doğrultusunda,
değerleme modelimizde -TMS 29 etkisini dışlayarakoluşturduğumuz geleceğe dönük projeksiyonlarımız kapsamında; şirket hisseleri için 12 aylık hedef fiyatımızı 612 TL seviyesinde ve tavsiyemizi de ‘’AL’’ olarak koruyoruz.

Alnus Yatırım Menkul Değerler A.Ş
www.alnusyatirim.com (http://www.alnusyatirim.com)


__________________________________________________
Yatırımcı Toplantısı Notları-KARSN (Alnus Yatırım)
Şirketin CEO’su Sayın Okan Baş, konuşmasının başında: Sektörde 60. yıllık deneyime sahip şirketin, 2600 beyin(çalışan) ile Start-Up ruhunu taşıyarak mobilitede öncü ve lider olmak için çalıştığını belirtti. Sn. Baş’ın sunumunda öne çıkan diğer satır araları şunlar;

‘’Mobilitenin Geleceğinde Bir Adım Önde’’ sloganını kullanan şirket, 3 ana hedefe odaklanmış durumda; Bunlar; Globalde Sürdürülebilir Büyüme, Fark yaratan Operasyonel Süreçler ve Geleceğe İlişkin Mobilite Teknoloji ve İşbirliklerinde Öncü Olma.
Teknolojik trendleri yakından takip eden şirket, kendi markası(Karsan) ile elektrikli dönüşüm, hidrojen yakıtlı mobilite ve otonom üzerine yoğunlaşmış durumda. Şirket, 5 yıllık dönüşüm sürecini; ‘’Elektrikli Dönüşüm Harekatı’’ olarak adlandırmış durumda.
Şirket, bir yandan; kendi markasını(Karsan) taşıyan ürünlerle global pazarda var olmaya çalışırken, diğer yandan ise; global markalarla da Karsan’ın tesislerinde üretim için işbirliği kurup, kapabilitesini(üretim yeterliliği) değerlendirmek istemekte.

Yoğunlaşmaya çalıştığı global pazarlardaki gelişmeleri de yakından takip eden şirket, regülasyonlar kapsamında Avrupa’da; 2035 yılında yeni şehir içi otobüslerin yüzde 100’ünün sıfır emisyonlu olacağını, Amerika Birleşik Devletleri(ABD) pazarında ise; gelecek 5 yıl için 100 Milyar ABD Doları tutarında elektrikli toplu taşıma bütçesi ayrıldığını ve buna göre pastadan daha fazla pay alabilmek için çalışıldığını belirtiyor.
Global toplu taşıma pazarının 2030 yılında 300 Bin civarına ulaşacağını öngören şirket, toplam pazardan; Kuzey Amerika’nın 40 Bin civarında, Avrupa’nın da 25 Bin civarında pay almasını öngörüyor. Hidrojen yakıtlı araçların ise, toplam pazardan yüzde 10 civarında yer edinmesi bekleniyor.
Şuan 23 ülkede 1100’ün üzerinde Karsan markalı aracın olduğuna ve 160 Milyon kilometrelik tecrübeye sahip olduklarına dikkat çeken Sn. Baş, hedef pazarları olarak; Avrupa, Kuzey Amerika ve Japonya öncülüğünde ilk kez girdikleri sağdan direksiyonlu pazarlar olduğunu belirtti.
Avrupa Elektrikli Otobüs pazarından yüzde 6 civarında pay alan şirket, bu anlamda pazarda 6.(altıncı) sırada bulunuyor ve bölgeye dair ilk hedefin ilk 5 marka arasına girmek olduğunu belirtmekte. Bu arada, şirketin Lüksemburg pazarından birinci sırada, Fransa,
Bulgaristan ve Romanya pazarlarında ikinci sırada, İtalya ve Portekiz pazarlarında ise üçüncü sırada olduğu belirtildi. Yine, şirketin e-JEST modelinin yüzde 29’luk pazar payı ve e-ATAK modelinin de yüzde 24’lük pazar payı ile Avrupa’da ‘’Elektrikli Minibüs ve Midibüs’’ segmentinde 4 yıldır pazar lideri olduğu vurgulandı. Dipnot olarak da, son 5 yılda Türkiye’den Avrupa’ya yapılan elektrikli araç ihracatlarının yüzde 84’ünün Karsan tarafından gerçekleştirildiği bildirildi.

Kuzey Amerika pazarında, çoğunluğu Kanada’da olmak üzere 133 e-JEST modeli aracın olduğu belirtildi.
Sağdan direksiyonlu ülkeler pazarına Japonya ile girilmesi(ki şirketin Ceo’su Okan bey tarafından: o sürecin, Japonların yüksek kalite istekleri nedeniyle şirketi bu alanda daha iyiye yönelmeye teşvik ettiğini satır arasında söylendi) ile bu alandaki yeni hedef pazarların; İngiltere, İrlanda, Malta gibi ülkeler olduğu ve Kasım ayında İngiltere’deki önemli bir fuarda bir lansman düzenleneceği de belirtildi.
Otonom(sürücüsüz araç) konusunda; daha önce Norveç’in Stavanger(ki bu ülkede 75 Bin km’lik sürüş ile ve 60 Binin üzerinde biletli yolcu taşındığı belirtildi), Türkiye’nin Ankara, ABD’nin Michigan ve Romanya’nın Bükreş şehirlerinde faaliyet gösterdiklerine atıfta bulunan şirket, Fransa’nın Châteauroux, Türkiye’nin İstanbul, Finlandiya’nın Tampere ve Hollanda’nın Rotterdam şehirlerinde de projelerin devam ettiğini belirtiyor.
Şirket, genel olarak tüm pazarlarında satış sonrası servis ve desteğe önem verdiğini belirtirken, bu konuda kullandıkları slogan ise;
‘’We are, where you are(Siz neredeyseniz, biz oradayız)!’’

Şirket, Renault ile yapılan üretim işbirliği anlaşması kapsamında; kendi tesislerinde ilk kez Otomobil üretirken, 16 aylık bir süreçte bu alanda full kapasiteye ulaşıldığı bildirildi ve 2023 yılında üretilen 41 Bin adetlik Megane markalı aracın şirketin Kapasite Kullanım Oranı’nı yüzde 68-69 düzeyine yükselttiği vurgulandı.
Karsan CEO’su Sn. Okan Baş’ın sunumu sonrasında, şirketin CFO’su Sn. Kenan Kaya, 2023 yılı finansal sonuçlarına dair sunumda bulundu. 2023 Nisan ayında gerçekleştirilen ‘Yatırımcı Toplantısı’nda, 2023 yılı için; 210-230 Milyon Euro ciro, yüzde 5-7 aralığında net kâr marjı, 40-50 Milyon Euro(sonradan 50-55 Milyon Euro’ya revize edilmiş) düzeyinde FAVÖK ve 400-500 adet arasında satış hedeflerinin aktarıldığını söyleyen Sn. Kaya, bunların gerçekleşmelerinin; 258 Milyon Euro ciro, yüzde 3,7 oranında net kâr marjı,
78 Milyon Euro tutarında FAVÖK ve 374 adet satış şeklinde olduğunu belirtti(enflasyon muhasebesinin ciroyu 305 Milyon Euro’ya ve net kâr marjını yüzde 7,9’a çıkarttığı, buna karşın FAVÖK gerçekleşmesini 69 Milyon Euro’ya düşürdüğü de aktarıldı).

Sn. Kaya, dönemsellik etkisiyle ikinci ve üçüncü çeyrekte yoğun teslimatların yapıldığını, Aralık ayının ikinci yarısındaki bölgesel tatiller(Noel ve yılbaşı) nedeniyle tahsilat yapmanın zor olduğunu belirtti. Geçen sene ise, bu dönemde 850-900 Milyon Euro’luk tahsilatın yapıldığını ve bunun borçluluk oranlarını pozitif yönde etkilediğini belirtti.
Yine, 2022’de net işletme sermayesinin eksi olduğunu; 2023 yılında stok yönetiminin değiştirildiğini belirtti. Batarya, aks vb.
malzeme alımlarının daha uzun vadeli ödemelerle alınması için uğraşıldığı da söylendi.
Borç yapısının; yüzde 68 Euro ve yüzde 32 Türk Lirası şeklinde olduğu, vade kırılımının ise; yüzde 80 kısa vadeli, yüzde 20 uzun vadeli şeklinde olduğu belirtildi.
2023 yılı finansal tablolarına ilişkin sayın Kaya’nın sunumunun bitmesinin ardından, 2024 yılına ilişkin hedefler de paylaşıldı. Buna göre; 2024 yılında yeni ürünlerin piyasaya sürüleceği, Toyota ile hidrojen yakıtlı bir işbirliği anlaşması sağlanabileceği belirtildi.
Finansal hedefler ise şöyle; 350-360 Milyon Euro ciro, yüzde 6-7 net kâr marjı, 75-85 Milyon Euro FAVÖK ve 550-650 adet araç satışı.

Alnus Yatırım Menkul Değerler A.Ş
www.alnusyatirim.com (http://www.alnusyatirim.com)


__________________________________________________
