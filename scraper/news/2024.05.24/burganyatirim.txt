Günlük Bülten (Burgan Yatırım)
AGHOL 1Ç24 Finansallarını Açıklayacak Küresel piyasalarda dün ayrışmalar izlendi. ABD endeksleri günü düşüşle tamamlarken Avrupa endeksleri sınırlı yükseliş kaydetti. Borsa İstanbul’da ise dün TCMB faiz kararını ve likidite adımlarının ardından satıcılı seyir izlendi.100 endeksi günü %0,98 düşüşle 10.793 puanda tamamladı.
Sektörel görünümde madencilik %1,87, bankacılık %1,67 ve holding %0,97 düşüş gösterdi. Sınai endeksi ise %0,89 geriledi. İletişim %0,54 yükseliş kaydederek pozitif yönde ayrıştı. Senet bazında100 endeksini TAVHL, SASA ve ENKAI ağırlıklı pozitif yönde etkilerken YKBNK, KCHOL ve FROTO ağırlıklı negatif yönde etkiledi.
Türkiye gösterge tahvil faizi %42,27 seviyelerine yükselirken uzun vadeli tahvil getirileri %27,87 seviyelerine yükseldi.
TCMB politika faizini beklentilere paralel yüzde 50 seviyesinde sabit tuttu. TCMB parasal aktarım mekanizmasını desteklemek ve ilave sterilizasyon için zorunlu karşılık adımı attı. TCMB'den yapılan açıklamaya göre kısa vadeli TL mevduat için zorunlu karşılık oranı yüzde 8'den yüzde 12'ye, uzun vadeli mevduat için ise sıfırdan yüzde 8'e çıkarıldı. Kısa vadeli KKM'de zorunlu karşılık oranı yüzde 25'ten yüzde 33'e, uzun vadeli KKM'de ise yüzde 10'dan yüzde 22'ye yükseldi. Yeni oranlarda tesis tarihi 24 Mayıs olarak açıklandı. KKM’nin TL’ye geçişine ilişkin hedef korundu. Yenileme dahil toplam hedef yüzde 75’e düşürüldü. Yabancı para kredilere aylık yüzde 2 büyüme sınırı getirilirken sınırı aşan kredi tutarı kadar Türk lirası cinsinden zorunlu karşılığın bir yıl boyunca bloke olarak tesis edilmesine karar verildi.
Bugün yurt içinde veri takvimi sakinken AGHOL 1Ç24 finansallarını açıklayacak. Yurt dışında ise ABD dayanıklı mal siparişleri takip edilecek.

Şirket Haberleri ZRGYO: Ziraat GYO bağlı ortaklığı TOO Ziraat GYO Kazakhstan'da Kazakhstan Ziraat International Bank'a ait arsayı satın aldı.
TTKOM : S&P, Türk Telekom'un uzun vadeli ihraççı kredi notunu ve öncelikli teminatsız borç ihraç notunu 'B+'dan 'BB-'ye yükseltti

Pay Alım Satım Bildirimleri MPARK (ALIM)-(GERİ ALIM) : Şirketimizce 23.05.2024 tarihinde Borsa İstanbul'da pay başına ortalama 302,60 TL fiyattan toplam 15.000 TL nominal değerli MPARK payları geri alınmıştır.


Burgan Yatırım Menkul Değerler A.Ş.
https://www.burganyatirim.com.tr/

__________________________________________________
