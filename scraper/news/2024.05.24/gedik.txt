Bilanço Analizi-Anadolu Efes (Gedik Yatırım)
1Ç24’te 43.562 mn TL satış geliri (yıllık: +%5), 5.341 mn TL FAVÖK (yıllık: -%6) ve 3.141 mn TL net kar (yıllık: +%4) açıklamıştır. Şirketin toplam satış hacmi yıllık %0,9 azalış ile 27,5 mhl olmuştur (CCİ: -%3,2).
Birim satışlar Türkiye satış hacminin %12,0 ve uluslararası satış hacminin %12,5 büyümesi sonrası %12,4 artış sergilerken, toplam bira operasyonları gelirleri yıllık %8,1 yükselme ile 16,2 milyar TL olmuştur. Önceki çeyreklerle karşılaştırıldığında, bira satış hacminde önemli ölçüde yükseliş yaşanmıştır. Uluslararası bira satış gelirleri %6,1 artış gösterirken (2023’teki %14,7 düşüşün ardından), Türkiye bira satış gelirleri oldukça güçlü
%18,3’lük büyüme sergilemiştir. 1Ç24’te FAVÖK yıllık %6,1 azalış göstermiş, FAVÖK marjı ise yıllık 146bp’lık azalışla %12,3 olmuştur. Uluslararası pazarlarda satış, pazarlama eforunun hızlandırılması ve taşımacılık giderlerinin artması marj düşüşünün ana nedeni olmuştur. Net kar büyümesi performansı ise esas olarak,
TMS 29 uygulanmasından kaynaklanan nakit ve alacaklardan kaynaklanan yüksek kur farkı kazançları ile ertelenmiş vergi gelirlerini yanı sıra yurtiçinde artan borçlanma ve yüksek faiz oranları nedeniyle artan finansal giderlerin bileşiminden oluşmuştur. 1Ç24’te genellikle faaliyetlerin negatif serbest nakit akışı üretmesi nedeniyle, net borç çeyreklik olarak %37 artmış; bu durum öncelikle düşük sezonda artan işletme sermayesi ihtiyaçlarından etkilenmektedir. Şirketin önceden açıkladığı 2024 yılı beklentileri; konsolide bira satış hacminin düşük-orta tek haneli büyümesi, konsolide net satış gelirlerinin kur çevrim farkının etkisinden arındırılmış olarak düşük-otuzlu yüzdelerde artması, FAVÖK marjının 100bp daralması şeklindedir. Hisse 2024 yılı beklentilerine göre cazip sayılabilecek 3,2x FD/FAVÖK ile işlem görmektedir. Finansal sonuçların hisse üzerindeki etkisini nötr olarak değerlendiriyoruz.

Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
Bilanço Analizi-Migros(Gedik Yatırım)
1Ç24’te 52.406 mn TL satış geliri (yıllık: +%12), 653 mn TL FAVÖK (yıllık: -%37) ve 1.242 mn TL net kar (yıllık: -%48) açıklamıştır. FAVÖK marjı yıllık 96bp’lık gerileme göstererek %1,2 olmuştur. Marj düşüşünün ana nedeni artan faiz oranlarına bağlı olarak, vadeli alımlardaki yüksek faizdir (+%243). Vadeli alımlarda, her ay için ayrı ayrı ilgili faiz oranları ile varsayılan nakit değerine indirgenir ve bunun sonucunda vadeli satın alma faiz giderleri hesaplanmaktadır. 2024 yılında ortalama faiz oranı %45,5 (2023 %9,7). Diğer yandan net kar, hem kredi kartı komisyon giderlerindeki (faiz oranlarının bir fonksiyonu) %255'lik artış hem de yüksek parasal kazançlar nedeniyle yıllık bazda %48,3 azalış kaydetmiştir. Şirketin net nakit pozisyonu 1.242 milyon TL (4Ç23: 2.547 mn TL) olmuştur. Öte yandan, net finansal nakdi 4Ç23’teki 11,5 milyar TL aksine 1Ç24’te 13,0 milyar TL olarak gerçekleşmiştir. Dolayısıyla net nakitteki düşüş yine faiz oranlarının kira borçlarını artırmasının bir sonucu olmuştur. Şirket 2024 yılı beklentileri; satış gelirlerinin %70 büyümesi,
FAVÖK marjının yatay kalması ve yatırım harcamalarının 8,5 milyar TL olması şeklindedir. 2024 yılı beklentilerine göre (FAVÖK marjının yatay kalacağı beklentisiyle) hisse 15,0x FD/FAVÖK ve 5,9x F/K ile işlem görmektedir. Finansal sonuçların hisse üzerindeki etkisini sınırlı negatif olarak değerlendiriyoruz

Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
Günlük Öneri, Destek Direnç Tablosu ve Yabancı Takas Raporu (Gedik Yatırım)
BIST-100 Strateji Son dönemdeki güçlü yükselişler ve gelinen seviyeler itibariyle kısa vadede düzeltme riskinin artış kaydettiği belirttiğimiz-100 Endeksi dün günü
%0,98 oranında kayıpla 10.793 puandan tamamladı. Endekste geri çekilmelerin devamında 5 ve 7 günlük üssel ortalamaları (10.740 / 10.670) kısa vadeli ilk güçlü destek noktaları olarak takip edeceğiz. Ortalamalar altında satıcılı seyrin etkisini sürdürebileceği endekste 10.500 ve 10.383 seviyelerine doğru geri çekilmeler gündeme gelebilir. Belirli sektörler öncülüğünde toparlanma çabasının gözlenmesi halinde ise 10.830 ve 10.900 seviyeleri direnç konumunda bulunmaktadır. 10.900 üzerinde psikolojik öneme sahip 11.000 seviyesi ile zirvenin bulunduğu 11.088 direnç olarak izlenecektir.-100 Endeksi’nin güne hafif satıcılı bir açılışla başlamasını bekliyoruz.


Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
Günlük Bülten (Gedik Yatırım)
Piyasa Gündemi Küresel piyasalarda, bu hafta ABD bilançoları ve Fed toplantısının tutanakları, fiyatlamalar üzerinde etkili oldu. Haftanın son işlem günü için ABD verileri ve Almanya'da 1.çeyrek büyüme verisi açıklanacak. Veri bazlı hareketlerin sınırlı kalmasını bekliyoruz. Fed üyelerinin konuşmaları da, bu haftanın gündemindeydi. Üyeler, faiz konusunda hala temkinli açıklamalarını koruyor. Bugün içinde Fed üyelerinin konuşmaları izlenebilir.
Yurt içinde; TCMB mayıs ayı toplantısında politika faizini yüzde 50 seviyesinde koruyarak, piyasaların beklentisini karşıladı. Karar metninde, sistemde oluşan likidite fazlasını sterilize etmek için ilave adımlar atılacağını da belirtti. Karar sonrası likidite yönetimine ilişkin adımlar açıklandı. TL mevduat ve KKM hesaplarına uygulanan zorunlu karşılık oranlarını artırdığını duyurdu. TL mevduatlara getirilen ZK adımlarının sistemden önemli miktarda likiditeyi çekeceğini ancak TL varlıklara olan ilginin hızlı bir şekilde devam ettiğini takip ediyoruz. Hazine ve Maliye Bakanı Mehmet Şimşek yapmış olduğu konuşmasında, cari açıktaki düşüşün rezerv birikiminin temeli olacağını, portföy tercihlerinin TL’nin lehine olacağını ve reel kurun lehine dönerek dezenflasyonu güçlendireceğini söyledi. Kredi not artışlarının devamının geleceğine inandığını, Türkiye risk priminin ciddi düşüş yaşadığını, gelecek yıl bu vakitte 200’ün altında olmasını beklediğini belirtti. TCMB verilerine göre 17 Mayıs ile biten haftada brüt rezervler 134,4 milyar dolardan 139,1 milyar dolara, net rezervler 30,87 milyar dolardan 33,84 milyar dolara ve swap hariç net rezervler ise eksi 23,6 milyar dolardan eksi 14,8 milyar dolara artış kaydetti. İçeride bugün veri akışı sakin.
Açıklanacak Önemli Ekonomik Veriler
• 15:30 ABD Dayanıklı Mal Siparişleri Önem:Yüksek
• 17:00 ABD Michigan Tüketici Güven Endeksi Önem:Yüksek-100 Strateji Son dönemdeki güçlü yükselişler ve gelinen seviyeler itibariyle kısa vadede düzeltme riskinin artış kaydettiği belirttiğimiz-100 Endeksi dün günü %0,98 oranında kayıpla 10.793 puandan tamamladı. Endekste geri çekilmelerin devamında 5 ve 7 günlük üssel ortalamaları (10.740 / 10.670) kısa vadeli ilk güçlü destek noktaları olarak takip edeceğiz. Ortalamalar altında satıcılı seyrin etkisini sürdürebileceği endekste 10.500 ve 10.383 seviyelerine doğru geri çekilmeler gündeme gelebilir. Belirli sektörler öncülüğünde toparlanma çabasının gözlenmesi halinde ise 10.830 ve 10.900 seviyeleri direnç konumunda bulunmaktadır. 10.900 üzerinde psikolojik öneme sahip 11.000 seviyesi ile zirvenin bulunduğu 11.088 direnç olarak izlenecektir.-100 Endeksi’nin güne hafif satıcılı bir açılışla başlamasını bekliyoruz.
Önemli Sektör Şirket Haberleri KOÇ HOLDİNG / KCHOL 23.05.2024 18:16:28 Holding, 1Ç24’te 1.354 mn TL net kar (yıllık: -%87) açıklamıştır. (SINIRLI NEGATİF)
MİGROS / MGROS 23.05.2024 18:56:48 Şirket, 1Ç24’te 52.406 mn TL satış geliri (yıllık: +%12), 653 mn TL FAVÖK (yıllık: -%37) ve 1.242 mn TL net kar (yıllık: -%48) açıklamıştır. (SINIRLI NEGATİF)




Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
BIST-100 ve Yıldız Pazar Teknik Göstergeleri (Gedik Yatırım)
Yıldız Pazar ve-100’de yer alan hisselerin teknik göstergelerini düzenli olarak raporumuzda paylaşıyor olacağız. İlk 3 sayfada-100 hisselerine yer verilirken,
çalışmanın devam eden bölümünde Yıldız Pazar hisselerinin teknik görünümlerine ulaşabilirsiniz. Çalışmamızda hisselerin son 1 yıl içinde gördükleri düşük ve yüksek seviyeler ile bu seviyelere bağlı olarak dip/zirve uzaklıklarına yer verilmiştir. Dip/zirve analizinin ardından 10,21, 50, 100 ve 200 günlük hareketli ortalamalara göre hissenin kapanış fiyatı baz alınarak uzaklık hesaplanmıştır. Yeni halka arzlarda henüz yeterli zaman geçmemesine bağlı hesaplanamayan ortalamalar boş bırakılmıştır. Ortalamanın üzerindeki fiyatlamaya işaret eden pozitif değerler mavi renkle, ortalamanın altında fiyatlamaya işaret eden negatif değerler kırmızı renk ile gösterilmiştir.
Money Flow Endeksi (MFI)
MFI’nin yorumlanmasında 20 ve 80 seviyeleri referans çizgileri olarak kullanılabilir. 80 seviyesinin üzerine çıkan bir MFI değeri aşırı alıma işaret ederken 20 seviyesinin altındaki bir MFI değeri de aşırı satıma işaret etmektedir. Aşırı alım ve satım bölgeleri var olan trendin tersine dönmesi ihtimalinin yükseldiği bölgelerdir.
Relatif Güç Endeksi (RSI)
RSI ise genellikle 30 ve 70 referans değerleri kullanılmaktadır. 70 seviyesinin üzerine çıkan bir RSI değeri aşırı alıma işaret ederken 30 seviyesinin altındaki bir RSI değeri de aşırı satıma işaret etmektedir.
RSI ve MFI indikatörleri için 50 orta noktanın üzerindeki değerler artıkça koyulaşan yeşil renkle, 50’nin altındaki değerler düştükçe koyulaşan kırmızı renk ile ifade edilmiştir.
Directional Movement Endeksi (DI+ DI-)
Fiyatın yükseldiği dönemlerde pozitif yönlü hareketin bir türevi olan DI+ yükselirken, farkın DI+ lehine açılması yukarı yönlü bir trendin varlığına işaret etmektedir. Aynı şekilde fiyatların düştüğü dönemlerde bu sefer DI- artacak ve farkın DI- lehine açılması ise aşağı yönlü bir trendin varlığını işaret edecektir. DI+ ile DI- farkına bağlı hesaplanan değer pozitif ise yeşil, negatif ise kırmızı renk ile ifade edilmiştir.
Son olarak vurgulamak isteriz ki bu çalışmadaki amacımız hisselerin teknik görünümlerine ve indikatör değerlerine ilişkin bilgi sunmaktır. Çalışmaya bakarak bir hisse için al ya da sat sinyali üretmek ve buna bağlı alım satım yapmak her zaman sağlıklı sonuçlar üretmeyecektir. Çalışmanın amacı al/sat sinyali üretmekten ziyade hissenin mevcuttaki görünümünü sunmaktır. Yukarıda özetlediğimiz gibi ortalamaların üzerinde hareket eden hissede teknik görünüm daha güçlü kalırken, örneğin MFI ve RSI indikatörlerinin üst referans değerleri üzerinde olması bir yorulmaya ve olası bir düzeltmeye işaret ediyor da olabilir

Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
Bilanço Analizi-Koç Holding (Gedik Yatırım)
1Ç24’te 1.354 mn TL net kar (yıllık: -%87) açıklamıştır. Otomotiv segmentinin performansı diğer segmentlere göre nispeten güçlü olsa da bu çeyrekte ivmesini kaybetmiştir. İhracat pazarlarındaki ve ihracat sözleşmelerindeki büyüme segment performansını desteklerken, iç pazardaki artan rekabet ve bunun fiyatlandırma kabiliyetine etkisi segment karlılığı üzerinde baskı yaratmıştır. Böylelikle segment, 1Ç24'te yıllık
%14 daralmayla 6,1 milyar TL net kar katkısı elde etmiştir. Enerji segmentinin net karı bu çeyrekte zayıf seyretmiştir. Bunun temel nedenleri; Tüpraş’ta ürün marjlarındaki zayıflık ve bakım duruşu ile Aygaz'daki satış hacmindeki düşüştür. 1Ç24'te 95 milyon TL net zarar açıklanmıştır. Finans segmenti, temel olarak zayıf net faiz oranı, yüksek mevduat faizleri, swap maliyetleri ve TÜFE endeksli gelirinin düşük katkısı nedeniyle 3,6 milyar TL net zarar açıklamıştır. Yapı Kredi'de swap maliyetleri 7,5 milyar TL'den 17,2 milyar TL'ye yükselirken, karşılık giderleri çeyreklik %152 (yıllık: +%78) artmış ve bu da karlılık üzerinde baskı oluşturan ana kalemler olmuştur. Dayanıklı tüketim malları segmentinde ise, ana faaliyetlerindeki bir miktar iyileşmeye rağmen daha yüksek finansal giderler baskı yaratmıştır. Bu çeyrekte ihracat pazarları zayıfken, yurtiçi pazar güçlü seyretmiştir. Sonuç olarak segment, 1Ç24'te yıllık bazda %40 daralmayla 449 milyon TL ile sınırlı bir net kar katkısı elde etmiştir. Mar.24 itibariyle, Holding’in solo net nakdi 777 milyon dolar olmuştur (Ara.23:
795 mn USD; Eyl.23: 632 mn USD; Haz.23: 395 mn USD; Mart.23: 352 mn USD; 2022: 74 mn USD). 1Ç24 operasyonları ve sonraki gelişmelerin yansıtılmasının ardından Holding’in nakit giriş/çıkışları; i) 23,6 mlr TL temettü geliri ii) 22,5 mlr TL temettü ödemesi iii) Otokar ile Tofaş hisselerinin ilave hisse alımı, yönetim ücretleri, döviz kuru etkileri, finansal giderler ve operasyonel giderler gibi diğer (1,7 mlr TL)'den oluşmaktadır.
Holding halka açık iştiraklerinin net aktif değerine göre (NAD) yaklaşık %12 iskontolu işlem görmektedir.
Şirketin finansal sonuçlarının etkisini sınırlı negatif olarak değerlendiriyoruz.

Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
