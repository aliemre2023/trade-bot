Günlük bülten (İnfo Yatırım)
Ne Oldu?
TCMB'nin zorunlu karşılıkları artırma kararı Resmi Gazete'de yayımlandı.
Hazine ve Maliye Bakanı Şimşek: Biz tüketim değil, verimlilik ekonomisini istiyoruz.
Fahiş fiyat ve stokçuluk cezalarının artırılmasını da içeren kanun teklifi TBMM Genel Kurulunda kabul edildi.
ABD Hazine Bakanı Yellen, Filistin bankalarının küresel bankacılık sisteminden koparılması girişiminden endişeli.
Vatandaşların ihbarda bulunabileceği kanallar güncellendi. WhatsApp, X ve Instagram gibi sosyal medya platformlarından da ihbar yapılabilecek. Söz konusu ihbarlara belli kurallar dahilinde ikramiye de verilecek.
ABD Menkul Kıymetler ve Borsa Komisyonu Ether ETF’lerinin işlem görmesini sağlayacak yasa değişikliğine onay verdi.
Husiler: ABD ve İngiltere, Uluslararası Hudeyde Havalimanı'nı vurdu.

Ne Olacak?
Yurt içinde Turizm İstatistikleri açıklanacak.
TCMB Başkanı Karahan, 4 Haziran'da TBMM Plan ve Bütçe Komisyonu'nda sunum yapacak.
İran yeni Cumhurbaşkanı'nı 28 Haziran’da seçecek.
Borsa İstanbul’un bu sabah yatay açılış yapmasını bekliyoruz.

BİST100 endeksinde yatay başlangıç gerçekleşmesini bekliyoruz.
BİST100 endeksi haftanın dördüncü işlem gününde öğleden sonra banka sektörü paylarına gelen kar realizasyonlarıyla günü 10.900’ün altında kapatırken.100 endeksine dahil paylar arasında TAVHL, SASA, ENKAI, OTKAR, ASTOR payları dün endeksi en çok yukarı taşıyan payların başında yer alırken, THYAO, ISCTR, FROTO, KCHOL, YKBNK payları ise endeksi en çok aşağı taşıyan hisseler oldu.
Yurtiçi tarafta, dün piyasaların yakından takip ettiği TCMB Para Politikası Kurulu, politika faizi olan bir hafta vadeli repo ihale faiz oranını %50'de sabit bıraktı. Para Politikası Kurulu'nda ana gündem maddesinin TL likidite fazlası olması bekleniyordu. TCMB'nin açıklamasında yurt içi ve yurt dışı yerleşiklerin TL finansal varlıklara talebiyle oluşan likidite fazlasının ilave tedbirlerle sterilize edileceği belirtildi. TCMB'den yapılan açıklamaya göre kısa vadeli TL mevduat için zorunlu karşılık oranı %8'den yüzde 12'ye, uzun vadeli mevduat için ise sıfırdan %8'e çıkarıldı.
Kısa vadeli KKM'de zorunlu karşılık oranı % 25'ten %33'e, uzun vadeli KKM'de ise %10'dan % 22'ye yükseldi. Yeni oranlarda tesis tarihi 24 Mayıs olarak açıklandı. Ayrıca Yabancı para kredilere aylık %2 büyüme sınırı getirilirken sınırı aşan kredi tutarı kadar Türk lirası cinsinden zorunlu karşılığın bir yıl boyunca bloke olarak tesis edilmesine karar verildi. Son dönemde para ve maliye politikaları kapsamında atılan adımların etkisiyle TL'ye artan ilgi, TCMB uluslararası rezervlerine de "güçlü şekilde" yansıdı. Yabancı kurumların son dönemde yayınladıkları raporlarda da TL varlıklara yönelik artan ilgi öne çıkıyor. Rezervlerdeki iyileşme hızlandı, Swap hariç net rezervler, 29 Mart 2024'te eksi 65 milyar dolar seviyesinde gerçekleşirken 17 Mayıs ile biten haftada eksi 13,7 milyar dolara çıktı. Bu durum, 47 gün gibi bir sürede swap hariç net rezervlerde 51 milyar doları aşan "çok güçlü bir iyileşme" olduğuna işaret etti.

Yurtdışı tarafta, bu hafta ortasında Fed Tutanakları yayımlandı, Fed Tutanaklarında bazı FOMC üyelerinin enflasyona yönelik riskleri öne çıkardığı görüldü. Fed Başkanı Powell ise faiz kararı sonrasındaki konuşmasında faiz artışına kapıları kapatan bir mesaj vermişti. Ancak tutanaklar, bu konuda tam bir fikir birliği oluşmadığını gösterdi. Euro Bölgesi’nde özel sektör ticari faaliyeti son bir yılın en yüksek seviyesine ulaştı.

VİOP 30 Endeks kontratında yatay açılış bekliyoruz.
VİOP 30 Endeks yakın vade kontratı, önceki işlem günü 12.261 - 12.500 fiyat aralığında işlem görerek günü 12.213 uzlaşma fiyatından tamamladı. Kontrattaki açık pozisyon 2.828 azalışla 260.596 adet kontrat olarak gerçekleşti.
VİOP 30 Endeks kontratında 60 dakikalık HO’nın geçtiği 12.173 seviyesinin üstünde yakınında etmemiz kısa vadede yükseliş eğilimini arttırırken, 12.450’nin üstüne çıkmamız ilk aşamada 12.900 seviyesini kısa vadeli hedef haline getirebilir. Aşağı yönde ise kısa vadeli düşüşün devam edebilmesi için 12.000 destek seviyesinin kırılması gerekmektedir. Kısa vadede yukarı yönde 12.400 ve 12.550 seviyesi önemli bir direnç olarak karşımıza çıkarken. Aşağı yönde ise 12.000 ve 11.900 seviyesi önemli bir destek noktası olarak takip edilecektir.

OZYSR - Şirket paylarının halka arzı kapsamında talepler bugün toplanacak.
ADEL - Şirket kayıtlı sermaye tavanının 35 milyon TL’den 1,4 milyar TL’ye yükseltilmesi tescil edildi.
AGHOL - Hidayet Yazıcı tarafından 200.000 adet payın Borsa’da işlem görebilmesi için MKK’ya kaydileştirme başvurusu yapıldı.
AKFGY - Ocak - Nisan döneminde toplam kira gelirlerinin geçen yılın aynı dönemine göre euro bazında %4 arttığı açıklandı.
ALTNY - Şirketin Kocaeli Makine İhtisas OSB’de inşaatı tamamlanan tesisi için iskan belgesinin alındığı ve yeni tezgah ve teknolojilerin de devreye alınmasıyla yıllık üretim kapasitesinin 21.000 saatten 82.000 saate çıktığı açıklandı.
ARSAN - Şirlketin % 27,50 iştiraki Akedaş Elektrik’in kullanacağı 250 milyon TL tutarındaki banka kredisine şirket payı oranında kefalet verilmesine karar verildiği açıklandı.
BANVT - Şirket kayıtlı sermaye tavanının 300 milyon TL’den 8 milyar TL’ye yükseltilmesi tescil edildi.
BORSK - Ticaret Bakanlığı tarafından 2024 yılında şirkete verilen ihracat izninin %318 artarak 20.977 tona ulaştığı açıklandı.
BINHO - Halka arzdan elde edilen fonun 612,4 milyon TL’sinin yatırımlarda, 15,3 milyon TL’sinin işletme sermayesinde kullanıldığı açıklandı.
CEMTS - Medyada yer alan demir - çelik sektöründe yürütülen vergi incelemesi kapsamında iki firmaya verilen ceza haberinin şirket ile ilgisinin olmadığı açıklandı.
CEMAS - Geri Alınan Paylar Tebliği kapsamında 24.180.000 adet CEMAS paylarının 13.06.2024 tarihine kadar, IEYHO’ya satılmasına karar verildiği açıkladı.
CVKMD - Şirketin Sarıalan Altın Madeni sahasında 2021 tarihli UMREK kodlu Maden Rezerv Raporuna göre yeni hazırlanan UMREK raporunda toplam görünür rezerv miktarının %103,55 ve toplam muhtemel rezerv miktarının %12,50 arttığı açıklandı.
DOKTA - Sermaye artırımından elde edilen fonun 19,9 milyon TL’sinin finansal borç ödemelerinde, 140,6 milyon TL’sinin işletme sermayesinde kullanıldığı açıklandı.
EMKEL - Özar Elektrik tarafından 2.000.000 adet payın Borsa’da işlem görebilmesi için MKK’ya kaydileştirme başvurusu yapıldı.
EUPWR - GESAN tarafından 6.550.000 adet payın Borsa’da işlem görebilmesi için MKK’ya kaydileştirme başvurusu yapıldı.
EUPWR - Şirket tarafından Azerbaycan’da şube açılmasına karar verildiği açıklandı.
EUREN - Halka arzdan elde edilen fonun yatırımların finansmanında, işletme sermayesiin güçlendirilmesinde, kısa vadeli kredilerin kapanmasında kullanıldığı açıklandı.
FORTE - Şirketin Havelsan’dan MBSM Projesi Sunucu Sanallaştırma Platformu Ek Lisans ve Bakım Destek Alımı işi kapsamında 3,7 milyon dolar bedelli sipariş aldığı açıklandı.
FRIGO - Şirket kayıtlı sermaye tavanının 175 milyon TL’den 1,0 milyar TL’ye yükseltilmesi kapsamına yapılan başvurunun SPK tarafından onaylandığı açıklandı.
GEDIK - İzmir’de açılan şubenin faaliyete geçtiği açıklandı.
GEREL - Şirket kayıtlı sermaye tavanının 400 milyon TL’den 2,0 milyar TL’ye yükseltilmesi kapsamına yapılan başvurunun SPK tarafından onaylandığı açıklandı.
GESAN - Şirketin Romanya ve civar ülkelerde, başta yenilenebilir enerji santralleri ile yüksek gerilim trafo merkezleri inşasında faaliyet göstermek üzere, %100 bağlı ortaklığı olarak Romanya'da şirket kurulmasına karar verdiği açıklandı.
GESAN - Ali Gökhan Öztürk tarafından 10.760.000 adet payın Borsa’da işlem görebilmesi için MKK’ya kaydileştirme başvurusu yapıldı.
GLCVY - Şirketin ISCTR’nin gerçekleştirdiği tahsili gecikmiş alacak satışında satışa çıkarılan 99,2 milyon TL büyüklüğündeki portföyün ihalesine en yüksek teklifi vererek ihaleyi kazandığı açıklandı.
GLYHO - Global Ports Holding’in Nisan ayında limanlarına gelen gemi sayısının Nisan 2023’e göre %25, yolcu hareketlerinin ise %31 arttığı açıklandı.
GENIL - Halka arzdan edilen fonun yatırımların finansmanı ve hammadde temininde, şirket satın almaları ve yeni yurt içi yatırımlarda, işletme sermayesinde, yeni ürün geliştirme ve pazar araştırmalarında kullanıldığı açıklandı.
ISCTR - Yurt dışında 372 gün vadeli 25,1 milyon euro tutarında borçlanma aracı ihraç edildi.
ISCTR - Yurt dışında 372 gün vadeli 60 milyon dolar tutarında borçlanma aracı ihraç edildi.
KOCMT - Medyada yer alan demir - çelik sektöründe yürütülen vergi incelemesi kapsamında iki firmaya verilen ceza haberinin şirket ile ilgisinin olmadığı açıklandı.
KLSER - Halka arzdan elde edilen fonun 137,1 milyon TL’sinin yurt içi yatırımların finansmanında, 129,8 milyon TL’sinin yurt dışı yatırımların finansmanında, 528,3 milyon TL’sinin finansal borçların azalmasında kullanıldığı açıklandı.
LILAK - Aracı kurumu ile fiyat istikrarı işleminin sona erdiği, fiyat istikrarına ilişkin işlem gerçekleşmediği açıklandı.
MNDTR - Şirketin maliki olduğu 46.599 m2 arsa alanı ve 17.186 m2 yapı alanına sahip kağıt fabrika binası olan arsa nitelikli taşınmazın satışa çıkarılmasına karar verildiği açıklandı.
OTTO - 3. Gün filminin Türkiye sınırları içinde TV yayın haklarının 3 yıl süre ile münhasıran ATV’ye satışı konusunda anlaşma sağlandığı açıklandı.
OTTO - 3391km filminin 3 yıl süre ile Amazon Prime’a ve 3 yıl süreyle ATV’ye satışı konusunda anlaşmaya varıldığı açıklandı.
PRKME - Şirket kayıtlı sermaye tavanının 300 milyon TL’den 6,0 milyar TL’ye yükseltilmesi kapsamında yapılan başvuru Bakanlık tarafından onaylandı.
PEGYO -Yenileme çalışmaları devam eden ve 1 Eylül’de yeniden açılması planlanan Sümerpark AVM'nin, 2.499,22 m² büyüklüğündeki mağazası için LC Waikiki ile 13 yıllık kira sözleşmesi imzalandığı açıklandı.
OFSYM - Adana OSB’de yer alan Adana ili fabrikasına ait premiks üretimi için resmi Kapasite Raporu’nun TOBB tarafından onaylandığı açıklandı.
QNBFL - Şirket kayıtlı sermaye tavanının 575 milyon TL’den 5,0 milyar TL’ye yükseltilmesi kapsamına yapılan başvurunun SPK tarafından onaylandığı açıklandı.
SARKY - Şirket kayıtlı sermaye tavanının 600 milyon TL’den 2,0 milyar TL’ye yükseltilmesi kapsamına yapılan başvurunun SPK tarafından onaylandığı açıklandı.
SELGD - Şirketin Aydın’da yer alan proje halindeki yatırım amaçlı gayrimenkulünün 31,6 milyon TL’lik satış bedelinin tamamının ödendiği açıklandı.
SNICA - Şirketin PP-R borularının İspanya’nın Aenor ürün kalite belgesini almaya hak kazandığı açıklandı.
SKYLP - Şirket kayıtlı sermaye tavanının 60 milyon TL’den 500 milyon TL’ye yükseltilmesine karar verildiği açıklandı.
TTKOM - S&P tarafından şirketin uzun vadeli ihraççı kredi notunun ve öncelikli teminatsız borç ihraç notunun B+'dan 'BB-'ye yükseltildiği açıklandı..
TMSN - Ereğli Tekstil ve Kuveyt Türk Katılım Bankası arasında 500.000 adet halka kapalı B grubu TMSN payı için 80,0 milyon TL tutarında rehin sözleşmesi imzalandığı açıklandı.
TSKB - Yurt dışında 182 gün vadeli 15 milyon dolar tutarında borçlanma aracı ihraç edildi.
VRGYO - Şirketin Hazine ve Maliye Bakanlığı Özelleştirme İdaresi Başkanlığı tarafından yapılacak arsa satış yöntemiyle özelleştirilmesi ihalesine katılım sağlamasına karar verildiğinin açıklanması sonrasında şirketin söz konusu ihaleye teklif verdiği açıklandı.
ZEDUR - Şirketin %94,5 oranında bağlı ortaklığı Diyar Batarta Sistemleri’nin Yunak D-GES projesi için ÇED olumlu kararı verildiği açıklandı.
ZRGYO - Mülkiyeti Kazakhstan Ziraat International Bank'a ait Almaty’deki 4.769 m² arsanın, şirket bağlı ortaklığı TOO Ziraat GYO Kazakhstan tarafından satın alınmasına ilişkin yerel prosedürler tamamlandığı, arsa üzerine inşaat projesinin başladığı açıklandı.
ZRGYO - 4 milyar TL’ye kadar borçlanma aracı ihraç edilmesine karar verildiği açıklandı.

AKYHO - Zeki Şentürk tarafından 8,35 TL fiyattan 500.000 adet pay satılırken, şirket sermayesindeki payı %4,85’e geriledi.
BJKAS - Şenol Mutlu tarafından 8.435.407 adet pay satılırken, şirket sermayesindeki payı %4,66’ya geriledi.
IMASM - A1 Portföy tarafından 300.000 adet pay alınırken, şirket sermayesindeki payı %5,07’ye yükseldi.
METUR - BCC Yatırım tarafından 13,72 TL fiyattan 420.000 adet pay satılırken, şirket sermayesindeki payı %21,27’ye geriledi.
MPARK - Şirket paylarının geri alınması kapsamında 15.000 adet pay 296,00 - 307,00 TL fiyat aralığından geri alındı.
TAVHL - Tepe İnşaat tarafından 243,00 - 245,70 TL fiyat aralığından 148.000 adet pay satılırken, şirket sermayesindeki payı %4,51’e geriledi.

BRKO - Tahsisli sermaye artırımının 29 Mayıs’ta gerçekleşmesinin planlandığı açıklandı.
SASA - Tahsisli sermaye artırımının bugün gerçekleşeceği açıklandı.
ZEDUR - Şirket sermayesi bugün 25 milyon TL’den %599 oranında bedelsiz olarak 149,7 milyon TL artışla 174,7 milyon TL’ye yükseltilecek olup düzeltilmiş pay fiyatı 14,8498 TL’ye denk gelmekte.


İnfo Yatırım Menkul Değerler A.Ş.
www.infoyatirim.com (http://www.infoyatirim.com)


__________________________________________________
