Günlük Strateji Bülteni (Anadolu Yatırım)
Veri Gündeminde Bugün

ABD, Dayanıklı Mal Siparişleri (Nis),
ABD, Michigan Tüketici Hissiyatı (May),
ABD, Fed Üyesi Waller’ın Konuşması (Nis),
Türkiye, Finansal Hizmetler Güven Endeksi (May),
Türkiye, Yerli ve Yabancı Turist Girişleri (Nis),
Türkiye, AGHOL Finansal Sonuçları (1Ç24)

Küresel risk iştahı bu sabah çoğunlukla pozitif yönde bulunuyor...
Dün ABD’de PMI verilerinin beklentilerin üzerinde gerçekleşmesinin ardından risk iştahı negatif seyretti. Fed toplantı tutanaklarında faiz oranlarının daha uzun süre yüksek kalabileceğine yönelik mesajlar sonrası, PMI verilerinin 50 eşik değerinin üzerinde sektörlerde genişlemeye işaret etmesi ABD borsalarındaki satışları hızlandırdı. Atlanta Fed Başkanı Raphael Bostic ise enflasyonda "endişe noktasını" aşmadıklarını, faiz indiriminin beklenenden geç gelebileceğini söyledi. Açıklanan veriler ve Fed üyesinden gelen açıklamalar sonrası %50 seviyelerinde bulunan CME Group eylül ayı faiz indirim beklentisi bu sabah %46,6’ya geriledi. Bu sabah ABD vadelileri artı ve Asya borsaları eksi yönde bulunuyor. Bu sabah Japonya’da enflasyon verileri takip edildi. Japonya’da çekirdek TÜFE %2,60’tan %2,20’ye, manşet TÜFE %2,7’den %2,5’e gerileyerek beklentilere paralel gerçekleşti. Japonya Merkez Bankası (BoJ) Başkanı Ueda, düşük Yen riskinin enflasyon eğilimini önemli ölçüde etkilemesi halinde, para politikasıyla cevap verme ihtiyacı duyulabileceğini belirtmişti. Dolar endeksi (DXY) sabah saatleri itibarıyla 105,1 ile yatay, ABD 10 yıllık tahvil getirileri %4,47 ile eksi yönde hareket etmektedir. ONS altın bu sabah 2333 dolar ile hafif artı yönde işlem görmektedir. Brent petrol ise 81,1 dolarda ve yatay yönde bulunmaktadır. Bugün küresel piyasalarda ABD’de dayanıklı mal siparişleri, Michigan Tüketici hissiyatı yurt içinde ise finansal hizmetler güven endeksi ile yerli-yabancı turist girişleri takip edilecek. Ayrıca AGHOL’ün 1Ç24 dönemine ilişkin finansal sonuçlarını açıklaması bekleniyor. Dün TCMB sıkılaştırma adımları kapsamında TL mevduat ve KKM'de zorunlu karşılık oranlarını artırdı. Karar sonrası borsada satış baskısı kuvvetlenirken, gün en düşük seviyelere yakın tamamlandı.100 endeksinde haftanın son işlem gününe yatay yönde başlanmasını beklemekteyiz. 10.824 (5 günlük AO) altında kısa vadeli satış baskısı devam edebilir. Aşağı yönlü olarak 10.427-10.363 bölgesi takip edilebilir. Olası tepki alımlarında 10950-11088 kısa vadeli dirençler olarak izlenebilir.

Veri Gündemi

Bugün ABD’de dayanıklı mal siparişleri, Michigan tüketici hissiyatı ve Fed üyesi Waller’ın konuşması takip edilecek. Dayanıklı mal siparişleri martta aylık %2,60 artış göstermişti. Nisanda beklenti %0,90 azalış kaydedilmesi yönünde bulunmaktadır. Mart ayında %0,2 artış kaydeden çekirdek dayanıklı mal siparişlerinin ise nisanda %0,1 artış göstermesi bekleniyor. Michigan tüketici hissiyatının mayıs ayında 77,2’den 67,4’e gerilemesi öngörülüyor.
















Yurt içinde bugün finansal hizmetler güven endeksi ile yerli ve yabancı turist girişleri takip edilecek. 2024 yılı Nisan ayında finansal hizmetler güven endeksi, bir önceki aya göre 3,8 puan artarak 157,4 seviyesinde gerçekleşmiştir. Mart ayında Türkiye’ye gelen ziyaretçi sayısı bir önceki yıla göre %19,65 artışla 3,4mn kişi olarak gerçekleşmiştir. 2024 Ocak- Mart döneminde Türkiye’yi ziyaret eden toplam ziyaretçi sayısı 9,07mn olmuştur.

Piyasalarda dün neler oldu?

Küresel piyasalarda dün yoğun veri akışı takip edildi. ABD’de bileşik PMI 51,3’ten 54,4’e, hizmet PMI 51,3’ten 54,8’e ve imalat PMI 50,0’dan 50,9’a yükseldi. Beklenti sırasıyla 51,1, 51,2 ve 50,0’da bulunuyordu. Ülkede ayrıca konut piyasasına ilişkin veriler ile işsizlik başvuruları açıklandı. İnşaat izinler %3 düşüşle 1,440mn’ye yeni konut satışları %4,7 düşüşle 634bine geriledi. 13-17 Mayıs haftasında işsizlik başvuruları 215bin kişi artış gösterdi. Beklenti 220binde bulunuyordu. Önceki haftanın verisi 223bin olarak revize edildi. Dört haftalık ortalama ise 219,75bin olarak gerçekleşti. Euro Bölgesi’nde bileşik PMI 51,7’den 52,3’e, imalat PMI 45,7’den 47,4’e yükseldi. Beklenti sırasıyla 52,0 ve 46,2’de bulunuyordu Beklentinin 53,6 olduğu hizmet PMI ise 53,3’te sabit kaldı.


Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
Teknik Analiz Bülteni (Anadolu Yatırım)
BIST100 Endeksi

Destekler : 10.500-10.363-10.200-10.000 Dirençler : 11.088-11.200-11.500-11.700

BİST 100 endeksi günü %0,98 oranında değer kaybı ile 10.793 puandan tamamladı. Gün içerisinde 10.786-10.973 bant aralığında hareket eden endekste gün sonunda işlem hacmi 123,4 milyar TL oldu. Borsada dünkü işlemlerde 183 adet yükselen hisseye karşılık, 348 adet hisse günü düşüş ile tamamladı. Hisse bazlı TAVHL, SASA, ENKAI endekse katkı sağlarken; YKBNK, KCHOL, FROTO endeksi baskılayan tarafta yer aldı. Bankacılık endeksi dün %1,67, sınai endeksi %0,89 değer kaybetti. Gün içerisinde 15.697 puanı test etmesinin ardından satış baskısının kuvvetlendiği bankacılık endeksinde 5 günlük AO (15.192) aşağı yönlü geçildi. Bu seviye altında kalıcılık olması durumunda kısa vadeli kar satışları devam edebilir. Aşağı yönlü olarak 14.937, 14.584 ve 14.231 kademeli destekleri oluşturmaktadır. XBANK'ta 22 günlük AO ise 14.044'te bulunmaktadır. Kısa vadeli pozitif görünümün devamı için 15.192 üzerindeki fiyatlamalar takip edilebilir. Bu seviye üzerinde 16.078 (TL bazlı zirve) ve 16.500 hedeflenebilir. Dolar bazında günü 4,70 centten tamamlayan bankacılık endeksinde 4,50 üzerinde kalıcılığın devamı ile 5,00 cent hedeflenebilir. Olası geri çekilmelerde 4,30 cent takip edilebilir.

Son üç günlük işlemlerde 11.000 üzerinde kalıcılık sağlayamayan 100 endeksinde dün artan satış baskısıyla 5 günlük AO (10.824) aşağı yönlü geçildi. Bu seviye altında kalıcılık ile satışlar 22 günlük AO ve kısa vadeli yükselen trend desteğinin bulunduğu 10.427-10.363 bölgesine kadar devam edebilir. Bu bölge üzerinde dengelenme ile tepki alımları gerçekleşebilir. Kısa vadeli pozitif görünümün devamı için 10.824 ve 11.000 üzerindeki kapanışlar takip edilebilir. Yukarı yönlü olarak 11.088 (TL bazlı zirve) ilk direnç olmak üzere 11.500 hedeflenebilir. Orta vadeli teknik göstergelerden MACD günlük bazda sıfır çizgisi üzerinde "AL" konumunda bulunurken, RSI'da aşağı yönlü bir hareket gözlenmektedir. Endeks dolar bazında günü 3,35 centten tamamladı. Olası geri çekilmelerde 2018 zirvesinin bulunduğu 3,25 cent takip edilebilir. Kısa vadeli yönde 3,50 ve 3,70 cent seviyeleri hedeflenebilir.

Küresel risk iştahı bu sabah çoğunlukla pozitif yönde bulunuyor...
Dün ABD'de PMI verilerinin beklentilerin üzerinde gerçekleşmesinin ardından risk iştahı negatif seyretti. Fed toplantı tutanaklarında faiz oranlarının daha uzun süre yüksek kalabileceğine yönelik mesajlar sonrası, PMI verilerinin 50 eşik değerinin üzerinde sektörlerde genişlemeye işaret etmesi ABD borsalarındaki satışları hızlandırdı. Atlanta Fed Başkanı Raphael Bostic ise enflasyonda "endişe noktasını" aşmadıklarını, faiz indiriminin beklenenden geç gelebileceğini söyledi. Açıklanan veriler ve Fed üyesinden gelen açıklamalar sonrası %50 seviyelerinde bulunan CME Group eylül ayı faiz indirim beklentisi bu sabah %46,6'ya geriledi. Bu sabah ABD vadelileri artı ve Asya borsaları eksi yönde bulunuyor. Bu sabah Japonya'da enflasyon verileri takip edildi. Japonya'da çekirdek TÜFE %2,60'tan %2,20'ye, manşet TÜFE %2,7'den %2,5'e gerileyerek beklentilere paralel gerçekleşti. Japonya Merkez Bankası (BoJ) Başkanı Ueda, düşük Yen riskinin enflasyon eğilimini önemli ölçüde etkilemesi halinde, para politikasıyla cevap verme ihtiyacı duyulabileceğini belirtmişti. Dolar endeksi (DXY) sabah saatleri itibarıyla 105,1 ile yatay, ABD 10 yıllık tahvil getirileri %4,47 ile eksi yönde hareket etmektedir. ONS altın bu sabah 2333 dolar ile hafif artı yönde işlem görmektedir. Brent petrol ise 81,1 dolarda ve yatay yönde bulunmaktadır. Bugün küresel piyasalarda ABD'de dayanıklı mal siparişleri, Michigan Tüketici hissiyatı yurt içinde ise finansal hizmetler güven endeksi ile yerli-yabancı turist girişleri takip edilecek. Ayrıca AGHOL'ün 1Ç24 dönemine ilişkin finansal sonuçlarını açıklaması bekleniyor. Dün TCMB sıkılaştırma adımları kapsamında TL mevduat ve KKM'de zorunlu karşılık oranlarını artırdı. Karar sonrası borsada satış baskısı kuvvetlenirken, gün en düşük seviyelere yakın tamamlandı.100 endeksinde haftanın son işlem gününe yatay yönde başlanmasını beklemekteyiz. 10.824 (5 günlük AO) altında kısa vadeli satış baskısı devam edebilir. Aşağı yönlü olarak 10.427-10.363 bölgesi takip edilebilir. Olası tepki alımlarında 10950-11088 kısa vadeli dirençler olarak izlenebilir.

VIOP30 Yakın Vade Kontratı

Destekler : 12.000-11.877-11.480-11.300 Dirençler : 12.289-12.500-12.748-13.000

VIOP yakın vade kontratı günü 12.214 uzlaşma fiyatından tamamladı. Kontrat gün içinde 12.201-12.500 bant aralığında hareket ettikten sonra, günlük bazda %1,66 oranında değer kaybetti. Dünkü satış baskısı sonrası endeks kontratında 5 günlük AO (12.289) aşağı yönlü geçildi. Bu seviye altında kalıcılığın devamı ile 11.877 (22 günlük AO) test edilebilir. Kısa vadeli pozitif görünümün devamı için 12.289 üzerindeki fiyatlamalar takip edilebilir. Olası yükselişlerde 12.500 seviyesi izlenebilir.

USD/TL Spot

Destekler : 31,75-31,45-31,00-30,50
Dirençler : 32,50-33,00-33,36-33,65

Dolar/TL dün 32,1594-32,2650 bant aralığında hareket etti. Kurda son dört haftalık işlemlerde 32,12 seviyesi üzerinde dengelenme gözlemlenmektedir. Bu seviye altına geçilmesi durumunda önceki dip 31,75 test edilebilir. Kurda Ağustos 2023'ten başlayan yükselen kanal alt bandı (32,60) ve 5-22 günlük AO'lar (32,19-32,26) üzerine geçilmesi durumunda pozitif görünüm artabilir. Yukarı yönlü olarak 33,79 ve 34,47 seviyeleri hedeflenebilir. Yurt içinde dün gözler TCMB'nin faiz kararındaydı. Merkez Bankası politika faizini piyasa beklentilerine paralel olarak %50'de sabit tuttu. Karar sonrası yayımlanan metinde, yakın döneme ilişkin göstergelerin yurt içi talepte ilk çeyreğe kıyasla yavaşlamaya işaret ettiği belirtildi. Dün beklentilerin üzerinde gelen PMI verileri sonrası pozitif bir seyir izleyen dolar endeksinde 50 günlük AO (105,2) direnç olarak takip edilebilir. Aşağı yönlü olarak 104,3 (200 günlük AO) altında kalıcılık olması durumunda ise DXY'da orta vadeli negatif görünüm artabilir.

EURO/USD Paritesi

Destekler : 1,0800-1,0700 1,0650
Dirençler : 1,0900-1,0950-1,1000

EUR/USD dünkü işlemlerde 1,0805-1,0863 bandında hareket ederek günü negatif yönde tamamladı. Dünkü işlemlerde dolar endeksinde (DXY) takip edilen seans içi yükselişler, paritede EUR aleyhinde seyre neden oldu. Paritede 5 günlük AO (1,0823) aşağısında hızlanan satışlar orta vadeli alçalan kanal direnci (1,0805) test edildi. Paritede pozitif görünümün artış göstermesi için yukarı yönde 5 günlük AO (1,0832) ilk hedef olmak üzere 1,09 ve 1,1 dirençleri hedeflenebilir. Olası geri çekilmelerde 1,0805 kritik eşik olup aşağısında satış baskısı artış gösterebilir. Geri çekilmelerde 1,0700 ve 1,0650 destekleri takip edilebilir. Dün Euro Bölgesi'nde bileşik PMI 51,7'den 52,3'e, imalat PMI 45,7'den 47,4'e yükseldi. Beklenti sırasıyla 52,0 ve 46,2'de bulunuyordu Beklentinin 53,6 olduğu hizmet PMI ise 53,3'te sabit kaldı. Bugün Almanya'da büyüme verileri takip edilecek. Alman ekonomisinin 1Ç24'te çeyreklik bazda %0,20 büyüme kaydetmesi bekleniyor. Yıllık bazda ise %0,20 daralması bekleniyor. Almanya bir önceki çeyrekte çeyreklik %0,30 yıllık bazda %0,20 daraldı.

XAU/USD (Ons Altın/$)

Destekler : 2300-2255-2200
Dirençler : 2400-2450-2500

ONS altın dünkü işlemlerde 2327-2383 bandında hareket ederek, günü negatif görünüm ile tamamladı. Dolar endeksinde (DXY) ve ABD 10 yıllık tahvillerindeki yükselişler, değerli madende baskıya neden oldu. Değerli madende dünkü işlemlerde 50 günlük AO(2340) aşağı yönde geçildi. Değerli madende orta vadeli pozitif görünüm için yükselen kanal alt bandının bulunduğu 2375 ve yukarısında kapanış alınması önem arz etmektedir. Bu seviye üzerinde tutunmalar ile tarihi zirve (2450) ve 2500 dirençleri hedeflenebilir. 50 günlük AO'nın (2340) aşağısındaki seyrin devam etmesi halinde aşağı yönde 2300 ve 2255 (100 günlük AO) destekleri takip edilebilir. Dün ABD'de imalat PMI 50,0'dan 50,9'a yükselerek beklentisi 50,0 üzerinde gerçekleşti. İnşaat izinleri %3 düşüşle 1,440mn'ye yeni konut satışları %4,7 düşüşle 634bine geriledi. 13-17 Mayıs haftasında işsizlik başvuruları 215bin kişi artış gösterdi. ABD'de bugün dayanıklı mal siparişleri takip edilecek. Dayanıklı mal siparişleri martta aylık %2,60 artış göstermişti. Nisanda beklenti %0,90 azalış kaydedilmesi yönünde bulunmaktadır.


Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
