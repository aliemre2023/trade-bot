Bilanço Analizi-Migros (İntegral Yatırım Menkul Değerler )
Migros (MGROS), 1Ç24 döneminde 1.241 mn TL net kâr açıkladı.
Net kar yıllık bazda %48 azalış gösterdi. Net kardaki %48’lik azalışta,
yıllık %12’lik ciro artışına karşın ilk çeyrek asgari ücret artışı tüketici talebini desteklemesine rağmen personel giderlerindeki artışın ciro büyümesinin üzerinde olması operasyonel karlılık üzerinde baskı yaratması etkili olmuştur. Net kar marjı yıllık bazda 2,74 puan azalış göstererek %2,37 seviyesinde gerçekleşti.
Satış gelirleri yıllık bazda %11.6 artış gösterdi 1Ç24 döneminde satış gelirleri, yıllık %11.6 artış göstererek 52.4 milyar TL'ye yükseldi. Bir önceki çeyreğe göre satış gelirleri %34 azaldı. Brüt kar yıllık %14.6 artışla 10.7 milyar TL olurken, brüt kar marjı yıllık 0.5 puan artışla %20.4 seviyesinde gerçekleşti. Migros,
2024’ün ilk çeyreğinde rekabetçi fiyatlama stratejisi ve uyguladığı kampanyaların da katkısıyla, hem fiziki mağazalarda, hem de online kanallarda güçlü satış performansı gösterdi. Şirketin online satışlarının toplam satışlar içerisindeki payı (tütün ve alkol ürünleri hariç) 2024 yılının ilk çeyreğinde yüzde 19,5’e ulaştı.
FAVÖK 653.5 milyon TL oldu FAVÖK yıllık bazda %37 azalış göstererek 653.5 milyon TL oldu.
FAVÖK marjı da yıllık 1.0 puan azalışla %1.2 seviyesinde gerçekleşti.
Bir önceki çeyrekte %-4.7 FAVÖK marjı elde edilmişti.Yılın başında yapılan asgari ücret artışı tüketici talebini desteklemesine karşın,
personel giderlerindeki yıllık artışın şirketin satış büyümesinin üzerinde olması nedeniyle FAVÖK olumsuz etkilendi.
Net nakit pozisyonu azalıyor 2023 yılının aynı döneminde 123.0 milyon TL net nakdi bulunurken bir önceki çeyrek 2.9 milyar TL net nakdi bu dönemde 1.5 milyar TL net nakdi gerçekleşti. Net borç/FAVÖK rasyosu ise -0.5 seviyesinde gerçekleşti. 31 Mart 2024 itibariyle şirketin 3 milyar TL döviz fazlası bulunmaktadır.
Şirketin nakit değerleri azaldı Şirketin nakit değerleri 2023 yıl sonuna göre 184.9 milyon TL azalarak 14.0 milyar TL oldu. İşletme faaliyetlerinden 4.0 milyar TL nakit girişi sağlandı. Yatırım faaliyetlerinden 1.8 milyar TL nakit çıkışı olurken finansman faaliyetlerinden 792.8 milyon TL nakit çıkışı oldu.

İntegral Yatırım Menkul Değerler A.Ş.
www.integralmenkul.com.tr (http://www.integralmenkul.com.tr)


__________________________________________________
BIST Günlük Bülten (İntegral Yatırım Menkul Değerler )
Piyasa Beklentimiz Dün Merkez Bankası piyasa beklentisine paralel olarak faizde değişikliğe gitmedi ve politika faizini %50 seviyesinde sabit tuttu. Karar metni oldukda sade ve netti. Genel olarak, piyasa mekanizması işlerliği tarafında Merkez Bankası şahin tarafta olmayı tercih etti. Beklentiye paralel bir para politikası kararı olmasına karşın karar metninde güçlü ifadeler var. Dolayısıyla TCMB'nin sıkı para politikasının devamına işaret etti. Merkez Bankası faiz kararını açıklamasının ardından makroihtiyati çerçeve ve likidite adımlarına ilişkin değişikliğe gitti. Bu bankacılık endeksinde alımların hızlanmasını desteklerken genel piyasa reaksiyonu dışında ek bir fiyatlama olmadı. Piyasa daha çok banka pay satışa ilişkin haberlere ve bilançolara yönelik fiyatlamaya dönmüş durumda. Dün akşam açıklanan KCHOL, MGROS, AEFES ve EBEBEK hisseleri beklentinin altında zayıf bilanço açıkladılar. Sabah açılışta bilançonun negatif fiyatlaması oluşabilir ve bu endekste baskı oluşturabilir. Buna karşın Koç Holding'te oluşabilecek geri çekilme önümüzdeki süreçte alım fırsatına dönüşebilir. Şimdilik izlemekte fayda olabilir. Önümüzdeki günlerde bilanço detaylarının ışığında hisse rotasyonları gerçekleşebilir. Şimdilik piyasanın olumlu seyrini bozacak bir gelişme bulunmamasına karşın bir süre daha yatay bir eğilim izlenebilir.
Bugün hareketli olmasını beklediğimiz hisseler:
YYLGD, DOAS: 22 günlük ortalamasından gelen tepki isteği ASTOR: Güçlü bilanço sonrası teknik tepkinin devamı DOHOL, ENKAI: Bollinger bandının üst seviyesinde güçlenme sürüyor TAVHL: Güçlü teknik göstergeler

Haftalık olarak izlediğimiz hisselerde AKSA, MGROS Stop. KRDMD, TCELL, TUPRS Hedef.

BIST 100 Endeksi Bist 100 endeksi 11.000 seviyesi altında soluklanmaya devam ediyor. Endekste ana yön yukarı olmakla birlilyte 11.000 seviyesinde oluşan dirençten kar realizasyonu oluştuğunu izledik. Şimdilik teknik gösterglerde çok güçlü bir bozulma yok. Ana yön yukarı olmaya devam ediyor. Geir çekilmelerde 10.600 deste seviyesini izlemeye devam ediyoruz. Bu seviyenin üzerinde satışların karşılanmakta başarılı olunamaması halinde 10.450'deki ana desteği izleyeceğiz.
Destekler: 10600 / 10450 / 10300 Dirençler: 10900 / 11000 / 11500 VIOP STRATEJİ - XU030 SPOT EDNEKS 30 spot endekste ana yön yukarı olmaya devam ediyor. Ancak yukarı yönlü hareket içinde zaman zaman düzeltmelerin geldiğini izliyoruz. Gün içi yaşanan düzeltmeleri sağlıklı buluyoruz. Bist 30 VIOP Kontratında spot piyasadaki 11745 seviyesi üzerinde kalmaya devam ettiği sürece uzun pozisyonlar korunabilir. Buna karşın spot piyasadaki 11745 seviyesi altındaki kapanışlarda temkinli olmak adına uzun pozisyonlar sonlandırılarak pozisyonsuz eklemekte fayda olabilir. Şimdilik kısa pozisyonlar için uygun ortam oluşmuş değil. Geri çekilmeler alım fırsatı olarak kullanılabilir.


İntegral Yatırım Menkul Değerler A.Ş.
www.integralmenkul.com.tr (http://www.integralmenkul.com.tr)


__________________________________________________
