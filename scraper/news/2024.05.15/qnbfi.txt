Günlük bülten (QNB Finansinvest)
BIST 100 Endeksi gün içerisinde oldukça volatil bir seyir izledi. Haftanın başından 10.300 civarında güç kaybına uğrayan endeks düzeltme hareketi ile karşılaşırken, 10.200 ve 10.100 desteklerinin altına geri çekilmişti. Buna paralel endeks dün artan satış baskısı ile 10.000 olan ana desteğine doğru düşüş gösterdi. Endeks yaşanan geri çekilmenin ardından gelen tepki alımları ile bu seviyenin üzerinde kalmayı başardı. Endeks seans içi grafikte ters omuz baş omuz (TOBO) şeklinde dip oluşum formasyonu oluşturdu. Bu formasyonun boyun çizgisi olan 10.100 direncinin aşılması ile seans içi grafikte görünüm güçlendi. Endeks bu seviyenin üzerinde ise yükselişin ileri taşıyarak 10.200 direncinin üzerine yöneldi. Böylece endekste günlük grafikte de kısa vadeli görünümü olumlu hale getirme çabası gözlemledik. Endeks günü bu seviyenin altında %1,2 oranında yükselişle tamamladı. Bankacılık endeksi ise %2,5 değer kazandı. Endekste 10.100’ün üzerinde kısa vadeli yönün yukarı olduğunu söyleyebiliriz. 10.200’ün üzerinde ise 10.300 ve 10.400 dirençlerine doğru yükselişin devamını görebiliriz. 10.400 ise endekste sıkışmanın yukarı tamamlanarak yeni bir yükselen trendin başlaması adına izlenebilir. 10.000 ana destek konumunda iken, bu seviye dip oluşumu için izlenebilir. 10.000’ün üzerinde mevcut trade pozisyonları korunabilir ve trade fırsatları değerlendirilebilir. Bankacılık endeksi ise kısa vadeli görünüm için önemli seviye olan 13.000 desteğinin üzerinde kalmayı başardı. Bankacılık endeksinde 13.800 ise sıkışma bandının direncine işaret ettiğinden bu seviyenin üzeri yükselişin ileri taşınması için takip edilebilir.’te yükselen trendeki rekor tazeleme eğiliminin ardından ara ara yaşanabilecek geri çekilmeler endeksin güç toplaması için olağan ve sağlıklı bir durum olarak değerlendirilebilir. Önümüzdeki dönem için kredi derecelendirme kuruluşlarından not artırım adımlarının devam etmesine yönelik beklentilerin mevcut olduğunu belirtelim. Orta vadeli olarak endekste görünümün güçlü ve yönün yukarı olduğunu düşünüyoruz. Yurtdışı gelişmelere bakacak olursak; ABD’de yıllık ÜFE %2,1’den %2,2’ye yükseldi. ABD bugün açıklanacak olan enflasyon verileri küresel piyasaların radarında olacak. Yıllık manşet enflasyonun Nisan’da %3,5’ten %3,4, çekirdek enflasyonun ise %3,8’den %3,6’ya gerilemesi bekleniyor. Fed Başkanı Powell dün enflasyonu hedefe düşürmenin sorunsuz bir yol olmadığını, son dönemde yüksek gelen veriler ile birlikte sabırlı olunması ve kısıtlayıcı para politikasının işini yapmasına izin verilmesi gerektiğini ifade etti. Powell ayrıca bir sonraki hamlenin faiz artırımı olacağını düşünmediğini, kısıtlayıcı para politikasının enflasyonu düşürmesinin beklenenden daha uzun sürebileceğini, bunu yapacaklarına inandıklarını ve enflasyonu %2’ye düşüreceklerini belirtti. Son durumda Fed’e yönelik ilk faiz indirim beklentisi sonbahar aylarına işaret ediyor. Enflasyon verilerinin seyri faiz indirim beklentileri üzerinde etkili olacağından yakından takip edilecek.


100 Endeksi önemli desteğinden yukarı tepki gösterirken, direnç seviyelerine doğru yöneldi. Endeksin güne yukarı yönlü bir başlangıç yapmasını bekliyoruz. Endeks gün içerisinde dalgalı bir seyir izleyebilir. Endekste 101.200 direncinin üzeri kısa vadeli olumlu görünüm için önemli. Bu durumda 10.300 ve 10.400 dirençlerine doğru yükselişin devamını görebiliriz. 10.100 ara, 10.000 ise ana destek olarak takip edilebilir. 10.000 desteğinin üzerinde mevcut trade pozisyonları korunabilir görüşündeyiz. Diğer yandan ABD borsaları dün günü yükselişle tamamladı. Bu sabah Asya borsaları karışık bir görünüm sergililerken, ABD vadeli endeks kontratları yataya yakın seyir izliyor.


İçeride tahvil-bono faizleri geri çekilme eğilimine devam etti. Gösterge tahvil faizi %42,87’den %42,60, 10 yıllık tahvil faizi %27,43’ten %27,24 seviyesine geriledi. ABD tahvil faizleri kısa vadeli bant içerisinde hareket ediyor. Gösterge tahvil faizinde %43,00, 10 yıllık tahvilde %28,00 destek seviyeleri olarak takip edilebilir. Türkiye’nin 5 yıllık CDS risk primi son yılların en düşük seviyelerinde görünüm sergiliyor. Son durumda 273 seviyesinde bulunuyor.


EUR/USD paritesi bugünkü ABD enflasyon verileri öncesinde 1,08 direncinin üzerine yükseldi. Böylece paritede kısa vadeli yükselen trendde yükseliş ileri taşındı. 1,08 seviyesinin daha güçlü bir destek haline gelmesi ile birlikte 1,09 olan snraki direnç seviyesine doğru yükseliş gösterebilir. Olası geri çekilmelerde 1,07 seviyesi ana destek olarak geçerli. ABD TÜFE rakamlarının beklentilere ne derece yakın açıklanacak daha belirleyici olacaktır. Dolar kuru son dönemde 32,30’un altına yönelirken, 32,20 seviyesine doğru geri çekiliyor. Kur 32,20 civarından yukarı tepki ile karşılaşıyor. Kurda 32,20 ve 32,00 seviyeleri destekler olarak izlenebilir. 32,00 ana desteğinin altına yönelim TL’de toparlanma eğiliminin ileri taşınması için öne çıkıyor. 32,30 ve 32,40 seviyeleri direnç olarak takip edilebilir.


Petrol fiyatları direnç seviyelerine doğru yükselişte yeniden destek seviyelerine geri çekiliyor. Brent petrolde 81,50 dolar destek, 84,30 dolar ise direnç seviyesidir. Altın ons fiyatları kısa vadeli yükselen trendde 2380 dolar direncine ulaşmasının ardından güç kaybına uğradı. Parite yeniden 2335 dolar desteği civarında yukarı yönde hareket için güç topladı. 2335 dolar desteği üzerinde 2360 ve 2380 dolar dirençlerine doğru yükselişin devamını görebiliriz. 2320 ve 2300 dolar sonraki destek seviyeleri konumunda. Gram altın, altın onsun yükselmesi ile 2450 TL’ye doğru hareketlilik gösteriyor. Gram altında 2400 TL desteğinin üzerinde kısa vadeli görünüm güçlü. 2470 TL ise ana direnç olarak geçerliliğini koruyor. Bu seviyenin aşılması yükselişin ileri taşınması için takip edilebilir.


100 Endeksi’nde 10.000 seviyesi destek olarak izlenebilir. Ağırlıklı olarak tahvil-bono ile Eurobond yatırımı yaparak belli oranda hisse senedi riski almayı isteyen yatırımcılar ise bu dönemde değişken fonları tercih edebilir.



QNB Finansinvest
https://www.qnbfi.com/


__________________________________________________
