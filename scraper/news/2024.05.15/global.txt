Günlük bülten (Global Menkul Değerler)
Piyasa Özeti Endeksin güne hafif alıcılı bir seyirle başlamasını bekliyoruz…
Küresel piyasalarda bugün TSİ 15:30’da açıklanacak kritik ABD Nisan ayı tüketici enflasyonu verisi bekleniyor. Yapılan anketlere göre aylık enflasyonun %0,40 artışa işaret etmesi, yıllık enflasyonun %3,5’den %3,4’e gerilemesi bekleniyor. Dün açıklamalarda bulunan Fed başkanı Powell son enflasyon rakamlarının faiz oranlarını düşürmek için yeterli olmadığını söyledi. Bununla birlikte bugün açıklanacak verinin beklentilerin altında gelmesi Fed’in faiz indirim sürecine daha erken başlayabileceği senaryosunu destekleyecek olup, piyasalar için olumlu olabilir. Aksi bir durumda Fed enflasyonun soğumaya devam ettiğine dair kanıtları beklemeye devam edebilir.
Diğer taraftan Çin hükümetinin zor durumdaki gayrimenkul piyasasını canlandırmak için doğrudan piyasada alımlar yapabileceği tartışılıyor. Böyle bir adımla dünyanın ikinci en büyük ekonomisinde önemli bir riskin azaltılabileceği konuşulurken piyasalara yansıması pozitif oldu.
Yurt içine döndüğümüzde dün ekonomi tarafında Merkez Bankası Başkanı Fatih Karahan’ın Katar Ekonomik Forumu’ndaki açıklamaları öne çıktı. Karahan, enflasyonda yukarı yönlü risklerin farkında olduklarını ve enflasyonu aşağı çekmek için tekrar harekete geçmeye hazır olduklarını belirtti. Ayrıca bugün Hazine ve Maliye Bakanı Mehmet Şimşek’in de Katar Ekonomik Forumu’nda konuşması bekleniyor.
Diğer taraftan Avrupa İmar ve Kalkınma Bankası (EBRD), enflasyonla mücadele için para ve maliye politikasının sıkılaştırılmaya devam edeceği beklentisiyle Türkiye ekonomisi için 2024 yılı büyüme beklentisini %3’ten %2,7’ye düşürdüğünü açıkladı.
Genel olarak küresel piyasalara baktığımızda, ABD endeksleri bugün açıklanacak enflasyon verisi öncesinde dünü pozitif tamamlarken vadeliler ise bugün sabah pozitif fiyatlamanın devamına işaret ediyor. Asya/Pasifik endekslerinde de pozitif fiyatlamanın ön planda olduğu görülüyor. Yurt içinde dolar kuru sınırlı kazanım ile 32,28TL seviyesinde işlem görürken Türkiye 5 yıllık CDS risk primi 276 seviyesi civarında yatay seyrine devam ediyor.
BIST100 endeksi ise Salı günü %1,17 oranında artış ile 10173 seviyesi civarında bir kapanış gerçekleştirdi. Böylelikle endeks 4 günlük zayıf seyir ardından yukarı yönlü önemli bir tepki vermiş oldu.100 hisseleri arasında başta BIMAS ve ardından KCHOL, SAHOL, AKBNK, YKBNK hisseleri endeks performansına en çok destek veren hisseler olurken THYAO, ASELS, EKGYO, TUPRS hisseleri ise zayıf performansları ile endeks üzerinde puan bazlı sınırlı baskı oluşturdu. Alt sektör endeksleri arasında BIMAS, SOKM hisselerindeki yükselişlere bağlı XTCRT ticaret sektör endeksi en çok yükselen olurken GARAN, YKBNK ve AKBNK hisselerindeki yükselişlere bağlı XBANK bankacılık diğer önce çıkan sektör endeksi oldu. Negatif ayrışan ASELS, MIATK, ENKAI, ORGE hislerine bağlı XBLSM bilişim ve XINSA inşaat sektör endeksleri en çok düşüş kaydedenler oldu. AHGAZ, SASA, OTKAR, SISE gibi diğer100 hisselerinin gün içi performansı ise dikkat çekti. Teknik olarak bakıldığında endeksin psikolojik olarak önemli olan 10000 seviyesi üzerinde kalmak istediği görülürken tepki yükselişi ile 10150 direncinin aşıldığı; fakat 10290 direncine yaklaşılması ile satışların tekrar etkili olduğu görülüyor. Endeks tekrar bir karar aşamasına girerken yukarı yönlü hareketler karşısında 10290-10380 direnç seviyeleri güncelliğini koruyor. Aşağıda ise 10150-10000 seviyeleri destek konumunda. Bu destek ve direnç seviyelerinin dışına doğru hareketler endekste yönelim açısından kritik önem taşıyacak. Mevcut görünüm içinde endeksin güne hafif alıcılı bir seyirle başlamasını bekliyoruz. Bugün hareketli olmasını beklediğimiz hisseler: EKGYO, VESTL, ASTOR, TAVHL, SAHOL.
Sektör ve Şirket Haberleri:
(=/+) AKSA 1Ç24 sonuçlarını açıkladı…
(+) PGSUS toplam yolcu sayısı Nisan’da yıllık %22 arttı…
(=/+) AGESA Nisan ayı brüt prim üretimini açıkladı...
(+) EKGYO Yeni Fikirtepe Kentsel Dönüşüm Projesi alımı ile ilgili açıklama yaptı…
(=/+) S&P THYAO’nun kredi notunu bir kademe yükseltti…
(=/+) Pay geri alımları…

Global Menkul Değerler
www.global.com.tr (http://www.global.com.tr)

__________________________________________________
