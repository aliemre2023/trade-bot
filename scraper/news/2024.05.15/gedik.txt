Günlük Öneri, Destek Direnç Tablosu ve Yabancı Takas Raporu (Gedik Yatırım)
BIST-100 Strateji Son günlerdeki satışlarla teknik görünümün zayıflama kaydettiği-100 Endeksi dün etkili olan toparlanma çabasıyla günü %1,17 oranında yükselişle 10.173 puandan tamamladı. Endekste 7 günlük üssel ortalama (10.169) üzerinde tutunma korunabilirse 10.200 ve 10.280 seviyeleri kısa vadeli ilk direnç noktaları olup, devamında 10.325 ve zirvenin bulunduğu 10.383 seviyeleri direnç konumunda bulunmaktadır. Dalgalı seyrin etkisini sürdürebileceği endekse karşı kısa vadede temkinli yaklaşımımızı koruyoruz. Yeniden satışlar yaşanacak olursa 10.080 ve 10.000 seviyeleri destek olarak izlenecektir. Psikolojik öneme sahip 10.000 desteği altında 9.950 - 9.900 bölgesi ile 9.849 seviyesine doğru geri çekilmeler gündeme gelebilir.-100 Endeksi’nin güne hafif alıcılı bir açılışla başlamasını bekliyoruz.



Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
BIST-100 ve Yıldız Pazar Teknik Göstergeleri (Gedik Yatırım)
Yıldız Pazar ve-100’de yer alan hisselerin teknik göstergelerini düzenli olarak raporumuzda paylaşıyor olacağız. İlk 3 sayfada-100 hisselerine yer verilirken,
çalışmanın devam eden bölümünde Yıldız Pazar hisselerinin teknik görünümlerine ulaşabilirsiniz. Çalışmamızda hisselerin son 1 yıl içinde gördükleri düşük ve yüksek seviyeler ile bu seviyelere bağlı olarak dip/zirve uzaklıklarına yer verilmiştir. Dip/zirve analizinin ardından 10,21, 50, 100 ve 200 günlük hareketli ortalamalara göre hissenin kapanış fiyatı baz alınarak uzaklık hesaplanmıştır. Yeni halka arzlarda henüz yeterli zaman geçmemesine bağlı hesaplanamayan ortalamalar boş bırakılmıştır. Ortalamanın üzerindeki fiyatlamaya işaret eden pozitif değerler mavi renkle, ortalamanın altında fiyatlamaya işaret eden negatif değerler kırmızı renk ile gösterilmiştir.
Money Flow Endeksi (MFI)
MFI’nin yorumlanmasında 20 ve 80 seviyeleri referans çizgileri olarak kullanılabilir. 80 seviyesinin üzerine çıkan bir MFI değeri aşırı alıma işaret ederken 20 seviyesinin altındaki bir MFI değeri de aşırı satıma işaret etmektedir. Aşırı alım ve satım bölgeleri var olan trendin tersine dönmesi ihtimalinin yükseldiği bölgelerdir.
Relatif Güç Endeksi (RSI)
RSI ise genellikle 30 ve 70 referans değerleri kullanılmaktadır. 70 seviyesinin üzerine çıkan bir RSI değeri aşırı alıma işaret ederken 30 seviyesinin altındaki bir RSI değeri de aşırı satıma işaret etmektedir.
RSI ve MFI indikatörleri için 50 orta noktanın üzerindeki değerler artıkça koyulaşan yeşil renkle, 50’nin altındaki değerler düştükçe koyulaşan kırmızı renk ile ifade edilmiştir.
Directional Movement Endeksi (DI+ DI-)
Fiyatın yükseldiği dönemlerde pozitif yönlü hareketin bir türevi olan DI+ yükselirken, farkın DI+ lehine açılması yukarı yönlü bir trendin varlığına işaret etmektedir. Aynı şekilde fiyatların düştüğü dönemlerde bu sefer DI- artacak ve farkın DI- lehine açılması ise aşağı yönlü bir trendin varlığını işaret edecektir. DI+ ile DI- farkına bağlı hesaplanan değer pozitif ise yeşil, negatif ise kırmızı renk ile ifade edilmiştir.
Son olarak vurgulamak isteriz ki bu çalışmadaki amacımız hisselerin teknik görünümlerine ve indikatör değerlerine ilişkin bilgi sunmaktır. Çalışmaya bakarak bir hisse için al ya da sat sinyali üretmek ve buna bağlı alım satım yapmak her zaman sağlıklı sonuçlar üretmeyecektir. Çalışmanın amacı al/sat sinyali üretmekten ziyade hissenin mevcuttaki görünümünü sunmaktır. Yukarıda özetlediğimiz gibi ortalamaların üzerinde hareket eden hissede teknik görünüm daha güçlü kalırken, örneğin MFI ve RSI indikatörlerinin üst referans değerleri üzerinde olması bir yorulmaya ve olası bir düzeltmeye işaret ediyor da olabilir.



Gedik Yatırım Menkul Değerler A.Ş.
www.gedik.com (http://www.gedik.com)


__________________________________________________
