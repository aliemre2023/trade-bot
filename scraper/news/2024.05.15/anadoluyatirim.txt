Günlük strateji bülteni (Anadolu Yatırım)
Veri Gündeminde Bugün

ABD, TÜFE, Perakende Satışlar (Nis),
ABD, New York Fed İmalat Endeksi (May),
ABD, Fed Üyesi Barr, Kashkari ve Bowman’ın Konuşması,
Euro Bölgesi, GYSH (1Ç24)(Öncü), Sanayi Üretimi (1Ç24),
Türkiye, Merkezi Yönetim Bütçe Dengesi (Nis)

Küresel piyasaların odağında ABD TÜFE verileri bulunuyor...
Dün ABD’de Fed Başkanı Powell’ın konuşması ve ÜFE verilerinin ardından küresel risk iştahı pozitif seyretti. Powell kısıtlayıcı para politikasının enflasyonu düşürmesinin beklenenden daha uzun sürebileceğini belirtirken, bir sonraki toplantıda faizin sabit tutulma olasılığının daha muhtemel olduğunu ifade etti. ABD’de bugün tüketici enflasyonunun %3,5’ten %3,4’e gerilemesi bekleniyor. Beklentilerin üzerinde bir veri seti risk iştahını baskılayabilir. Açıklanacak veri öncesi CME Group anketine göre, Eylül ayında faiz indirimi beklentisi %50,1’de bulunmaktadır. Bu sabah ABD vadelileri, Asya borsaları karışık yönde seyretmektedir. Dolar endeksi (DXY) sabah saatleri itibarıyla 104,95, ABD 10 yıllık tahvil getirileri %4,45 ile yatay yönde hareket etmektedir. ONS altın bu sabah 2360 dolardan yatay yönde işlem görmektedir. Dün takip edilen OPEC+ raporu, toplam günlük petrol üretiminin Nisan ayında kararlaştırılan limitin üzerinde gerçekleştiğine işaret etti. Bu sabah brent petrol 82,6 dolarda ve yatay yönde bulunmaktadır. Bugün küresel piyasalarda ABD’de tüketici fiyat endeksi ile Fed üyelerinin konuşmaları, Euro Bölgesi 1Ç24 dönemine ilişkin öncü büyüme verileri takip edilecek. Yurt içinde dün TCMB Başkanı Fatih Karahan’ın Katar Ekonomik Forumu'ndaki açıklamaları takip edildi. Başkan Karahan, enflasyonda yukarı yönlü risklerin farkında olduklarını, gerekmesi durumunda harekete geçmeye hazır olduklarını söyledi. Dün ayrıca MSCI Small Cap Türkiye Endeksi gözden geçirme sonuçları açıklandı. Buna göre; endekse eklenen hisseler arasında Anadolu Grubu Holding, Beşiktaş, Jantsa ve Kuştur yer aldı. Endeksten çıkarılan hisseler ise Bien Yapı, İzdemir Enerji, Kayseri Şeker, Peker GYO ve Qua Granit oldu.100 endeksinde, yeni güne yukarı yönde başlanmasını bekliyoruz. Endekste 5 günlük AO (10.169) üzerinde dengelenme ile yükseliş devam edebilir. Olası geri çekilmelerde ise 10.070 (22 günlük AO) takip edilebilir. Endekste yukarı yönde ise 10.200-10.250 direnç bölgesinin geçilmesi halinde, 10.383 (TL bazında zirve) ve 10.500 sonraki dirençler olarak takip edilebilir.

Veri Gündemi: ABD’de bugün odak enflasyon verilerinde olacak. Bugün ayrıca ABD’de perakende satışlar, New York Fed imalat endeksi, Fed üyelerinden Barr, Kashkari, ve Bowman’ın konuşmaları takip edilecek. Son açıklanan verilerin beklentilerin üzerinde gelmesi ile enflasyondaki ilerlemenin yavaşladığına dair endişeler kuvvetlenmişti. Önceki konuşmalarında Fed Başkanı Powell, faiz indirimi için enflasyonun sürdürülebilir bir şekilde düştüğünü görmeyi bekleyeceklerini belirtirken, faiz indirimi zamanlamasının ise verilere bağlı olacağını ifade etmişti. ABD’de TÜFE’nin nisanda aylık %0,40 artışla yıllık bazda %3,50’den %3,40’a gerilemesi beklenmektedir. Fed’in enflasyon hedeflemesinde yakından izlediği çekirdek TÜFE’de ise beklenti %3,60’da bulunmaktadır. Büyümenin öncü göstergesi ve tüketici davranışlarına ilişkin bilgi vermesi açısından yakından takip edilen perakende satışların nisanda aylık bazda %0,40 artış göstermesi beklenmektedir. New York Fed imalat endeksinin mayısta -14,30’dan -10,8’e yükselmesi bekleniyor.

Euro Bölgesi’nde bugün 1Ç24 dönemine ilişkin öncü büyüme verisi takip edilecek. Ekonomik aktiviteye ilişkin endişelerin devam ettiği bölgede ilk tahminler 1Ç24’te %0,30 büyümeye işaret etmişti. Bugün takip edilecek ikinci okumada bölge ekonomisinin yıllık bazda %0,40 büyümesi beklenmektedir. Euro Bölgesi’nde sanayi üretimi şubatta aylık %0,80 artış gösterirken, yıllık bazda %6,40 azalmıştı. Martta beklenti sanayi üretiminin aylık bazda %0,30 düşmesi yönündedir. Yurt içinde bugün merkezi yönetim bütçe dengesi takip edilecek. Bütçe mart ayında 209mlr TL açık verdi. Böylelikle Ocak- Mart dönemindeki bütçe açığı 513,5mlr TL seviyesinde gerçekleşti. Martta faiz dışı denge ise 134,4mlr TL açık vermiş oldu.

Piyasalarda dün neler oldu? ABD’de dün ÜFE ve Fed Başkanı Powell’ın konuşması takip edildi. Üretici fiyat endeksi (ÜFE) nisanda aylık %0,5 artışla yıllık bazda beklentilere paralel olarak %2,2’ye yükseldi. Mart ayı verisi %2,1’den %1,8’e revize edildi. Çekirdek ÜFE ise nisan ayında %0,5 artış gösterdi. Çekirdek ÜFE yıllık bazda %2,4’e yükseldi. İstihdam piyasasının daha iyi bir dengeye doğru hareket ettiğini söyleyen Powell, enflasyonun yeniden düşüşe geçmesini beklediklerini söyledi.









Euro Bölgesi ZEW ekonomik hissiyatı yayımlandı. Yatırımcının ekonomiye ilişkin düşüncesini yansıtan endeks mayısta 43,9’dan 47,0’a yükseldi. Almanya’da ZEW ekonomik hissiyatı ve TÜFE açıklandı. Tüketici enflasyonu nisanda aylık %0,5 artışla yıllık bazda beklentilere paralel olarak %2,2 seviyesinde gerçekleşti. ZEW ekonomik hissiyatı 42,9’dan 47,1’e yükselerek beklentilerin üzerinde gerçekleşti. Böylelikle endeks son iki yılın en yüksek seviyesine çıktı. İngiltere’de merkez bankasının enflasyon hedeflemesinde yakından izlediği ortalama gelir endeksi + ikramiye martta %5,7 ile beklentilerin üzerinde arttı.


Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
Teknik Analiz Bülteni (Anadolu Yatırım)
BIST100 Endeksi

Destekler : 10.070-9850-9500-9300 Dirençler : 10.300-10.500-10.730-11.000

BİST 100 endeksi günü %1,17 oranında değer kazancı ile 10.173 puandan tamamladı. Gün içerisinde 10.036-10.273 bant aralığında hareket eden endekste gün sonunda işlem hacmi 103,7 milyar TL oldu. Borsada dünkü işlemlerde 297 adet yükselen hisseye karşılık, 222 adet hisse günü düşüş ile tamamladı. Hisse bazlı BIMAS, KCHOL, SAHOL endekse katkı sağlarken; THYAO, ASELS, EKGYO endeksi baskılayan tarafta yer aldı. Bankacılık endeksi dün %2,47, sınai endeksi %0,71 değer kazandı. BoFA'nın Türk bankalarına yönelik raporu sonrası bankacılık endeksi günü pozitif yönde tamamladı. Dünkü yükselişle kısa vadeli yönde takip ettiğimiz 13.280-13.233 bölgesi (5-22 günlük AO'lar) yukarı yönlü geçildi. Bu bölge üzerinde kalıcılığın devamı ile bankacılık endeksinde pozitif seyir devam edebilir. Yukarı yönlü olarak 13.700 ve 13.792 (TL bazlı zirve) seviyeleri hedeflenebilir. Ortalamalar altına geri çekilmelerde satış baskısı artabilir. Kısa vadeli destek önceki dip seviyenin bulunduğu 13.028'dedir. Bu seviye altında 12.750 test edilebilir. Dolar bazında günü 4,13 centten tamamlayan bankacılık endeksinde 4,05-4,00 bölgesi destek olarak izlenebilir. Bu seviyeler üzerinde dengelenme ile yeniden yukarı yönlü hareket devam edebilir. Olası yükselişlerde 4,50 cent hedeflenebilir. Gün içerisinde 10.070'in (22 günlük AO) altını test eden 100 endeksinde, bu seviyeden gelen alımlarla kapanış 5 günlük AO'nun (10.169) üzerinde gerçekleşti. Kısa vadeli pozitif görünümün devamı için 10.169 üzerindeki kalıcılıklar takip edilebilir. Bu seviye üzerinde dengelenme ile 10.300-10.383 (TL bazlı zirve) ilk direnç bölgesi olmak üzere 10.500 hedefe girebilir. Olası geri çekilmelerde 10.070 takip edilebilir. Bu seviye altında satış baskısı 9850 seviyesine kadar devam edebilir. Orta vadeli teknik göstergelerden MACD günlük bazda sıfır çizgisi üzerinde "SAT" konumunda bulunurken, RSI'da yatay yönlü bir hareket gözlenmektedir. Endeks dolar bazında günü 3,15 centten tamamladı. 3,05-3,00 cent aralığı önemli destek bölgesi olarak izlenebilir. Bu bölge üzerinde tutunmaların devamı ile 3,25 cent direnci hedeflenebilir.

Küresel piyasaların odağında ABD TÜFE verileri bulunuyor...
Dün ABD'de Fed Başkanı Powell'ın konuşması ve ÜFE verilerinin ardından küresel risk iştahı pozitif seyretti. Powell kısıtlayıcı para politikasının enflasyonu düşürmesinin beklenenden daha uzun sürebileceğini belirtirken, bir sonraki toplantıda faizin sabit tutulma olasılığının daha muhtemel olduğunu ifade etti. ABD'de bugün tüketici enflasyonunun %3,5'ten %3,4'e gerilemesi bekleniyor. Beklentilerin üzerinde bir veri seti risk iştahını baskılayabilir. Açıklanacak veri öncesi CME Group anketine göre, Eylül ayında faiz indirimi beklentisi %50,1'de bulunmaktadır. Bu sabah ABD vadelileri, Asya borsaları karışık yönde seyretmektedir. Dolar endeksi (DXY) sabah saatleri itibarıyla 104,95, ABD 10 yıllık tahvil getirileri %4,45 ile yatay yönde hareket etmektedir. ONS altın bu sabah 2360 dolardan yatay yönde işlem görmektedir. Dün takip edilen OPEC+ raporu, toplam günlük petrol üretiminin Nisan ayında kararlaştırılan limitin üzerinde gerçekleştiğine işaret etti. Bu sabah brent petrol 82,6 dolarda ve yatay yönde bulunmaktadır. Bugün küresel piyasalarda ABD'de tüketici fiyat endeksi ile Fed üyelerinin konuşmaları, Euro Bölgesi 1Ç24 dönemine ilişkin öncü büyüme verileri takip edilecek. Yurt içinde dün TCMB Başkanı Fatih Karahan'ın Katar Ekonomik Forumu'ndaki açıklamaları takip edildi. Başkan Karahan, enflasyonda yukarı yönlü risklerin farkında olduklarını, gerekmesi durumunda harekete geçmeye hazır olduklarını söyledi. Dün ayrıca MSCI Small Cap Türkiye Endeksi gözden geçirme sonuçları açıklandı. Buna göre; endekse eklenen hisseler arasında Anadolu Grubu Holding, Beşiktaş, Jantsa ve Kuştur yer aldı. Endeksten çıkarılan hisseler ise Bien Yapı, İzdemir Enerji, Kayseri Şeker, Peker GYO ve Qua Granit oldu.100 endeksinde, yeni güne yukarı yönde başlanmasını bekliyoruz. Endekste 5 günlük AO (10.169) üzerinde dengelenme ile yükseliş devam edebilir. Olası geri çekilmelerde ise 10.070 (22 günlük AO) takip edilebilir. Endekste yukarı yönde ise 10200-10250 direnç bölgesinin geçilmesi halinde, 10388 (TL bazında zirve) ve 10500 sonraki dirençler olarak takip edilebilir.

VIOP30 Yakın Vade Kontratı

Destekler : 11.642-11.500-11.390-11.000 Dirençler : 11.750-12.000-12.300-12.500

VIOP yakın vade kontratı günü 11.647 uzlaşma fiyatından tamamladı. Kontrat gün içinde 11.448-11.818 bant aralığında hareket ettikten sonra, günlük bazda %1,40 oranında değer kazandı. Endeks kontratında dünkü işlemlerde kısa vadeli düşen trend ve 5 günlük AO'nun bulunduğu 11.642 seviyesi yukarı yönlü geçildi. Pozitif görünüm devamı için bu seviye üzerindeki tutunmalar önem taşımaktadır. Kısa vadeli direnç olarak 11.750 takip edilebilir. Bu seviye üzerinde dengelenme ile 12.000 hedeflenebilir. 11.642 seviyesinin altına geri çekilmelerde 11.500 ve 11.390 (22 günlük AO) izlenebilir.

USD/TL Spot

Destekler : 31,75-31,45-31,00-30,50
Dirençler : 32,50-33,00-33,36-33,65

Dolar/TL dün 32,1904-32,3214 bant aralığında hareket etti. Kurda Ağustos 2023'ten başlayan yükselen kanal alt bandı ve kısa vadeli ortalamalar (5-22 günlük AO) 32,43 seviyesinde bulunmaktadır. Bu seviye altında önceki dip 31,75 test edilebilir. Yukarı yönlü olarak pozitif görünüm artması için 32,43 üzerindeki fiyatlamalar takip edilebilir. 32,50 ilk direnç olmak 33,36 ve 33,65 seviyeleri izlenebilir. Yurt içinde dün TCMB Başkanı Fatih Karahan'ın Katar Ekonomik Forumu'ndaki açıklamaları takip edildi. Başkan Karahan, enflasyonda yukarı yönlü risklerin farkında olduklarını, gerekmesi durumunda harekete geçmeye hazır olduklarını söyledi. Yurt içinde bugün merkezi yönetim bütçe dengesi takip edilecek. Bütçe mart ayında 209mlr TL açık verdi. Böylelikle Ocak- Mart dönemindeki bütçe açığı 513,5mlr TL seviyesinde gerçekleşti. Dün ÜFE verilerinin takip edildiği dolar endeksinde (DXY) 50 günlük AO 105,2'de bulunmaktadır. Bu seviye altında kalıcılık ile satış baskısı 104,6'ya (100 günlük AO) kadar devam edebilir. Yukarı yönlü 105,7 üzerinde tutunmalar ile 106,5 seviyeleri test edilebilir.

EURO/USD Paritesi

Destekler : 1,0700-1,0650-1,0600
Dirençler : 1,0850-1,0900-1,1000

EUR/USD dünkü işlemlerde 1,0767-1,0828 bandında hareketle günü pozitif yönde tamamladı. Paritede orta vadeli alçalan kanal direnci 1,0830'da bulunmaktadır. 1,0830 üzerinde haftalık kapanışlar ile, orta vadeli yön pozitife dönebilir. Yukarı yönde 1,09 ve 1,10 dirençleri hedeflenebilir. Olası geri çekilmelerde 22 ve 50 günlük AO'ların bulunduğu 1,0750- 1,0742 destek bölgesi takip edilebilir. Bu bölgenin altında satışlar hız kazanabilir. Dün Euro Bölgesi'nde ZEW ekonomik hissiyatı yayımlandı. Yatırımcının ekonomiye ilişkin düşüncesini yansıtan endeks mayısta 43,9'dan 47,0'a yükseldi. Bugün Euro Bölgesi'nde 1Ç24 dönemine ilişkin öncü büyüme verileri takip edilecek. Ekonomik aktiviteye ilişkin endişelerin devam ettiği bölgede çeyreklik %0,30 yıllık %0,40 büyüme beklenmektedir. Ayrıca bugün ABD'de takip edilecek enflasyon verileri, paritedeki seyirde etkili olabilir. ABD'de TÜFE'nin nisanda %0,40 artışla yıllık bazda %3,50'den %3,40'a gerilemesi beklenmektedir. Beklentilerin üzerinde bir veri seti, küresel risk iştahını baskılayabilir.

XAU/USD (Ons Altın/$)

Destekler : 2300-2265-2200
Dirençler : 2400-2430-2500

ONS altın dünkü işlemlerde 2334-2359 bandında hareketle, günü pozitif yönde tamamladı. 12 Nisan'da test edilen tarihi zirveden (2431) başlayan alçalan kanal direncinin (2357) test edilmesi ile satış baskısı artış gösterdi. Değerli madende orta vadeli pozitif görünüm için 2357 ilk ara direnç olmak üzere yukarı yönde tarihi zirve (2431) ve 2500 seviyeleri hedeflenebilir. Olası geri çekilmelerde yükselen kanal alt bandı ve 22 günlük AO'nın bulunduğu 2230 ile 2312 (50 günlük AO) destek olarak izlenebilir. Dün ABD'de üretici fiyat endeksi (ÜFE) ve Fed Başkanı Powell'ın konuşması takip edildi. ABD'de ÜFE nisanda aylık %0,5 artışla yıllık bazda beklentilere paralel olarak %2,2'ye yükseldi. Çekirdek ÜFE ise nisan ayında %0,5 artış gösterdi. İstihdam piyasasının daha iyi bir dengeye doğru hareket ettiğini söyleyen Powell, enflasyonun yeniden düşüşe geçmesini beklediklerini söyledi. Bugün ABD'de takip edilecek enflasyon verileri, değerli madendeki yön konusunda belirleyici olabilir. ABD'de tüketici enflasyonunun nisan ayında %0,40 artışla yıllık bazda %3,50'den %3,40'a gerilemesi beklenmektedir. Fed'in enflasyon hedeflemesinde yakından izlediği çekirdek TÜFE'de ise beklenti %3,60'da bulunmaktadır. ABD verileri öncesinde değerli madende volatil bir seyir izlenebilir.

GBP/USD Paritesi

Destekler : 1,2500-1,2400-1,2365 Dirençler : 1,2650-1,2700-1,2800 GBP

GBP/USD dünkü işlemlerde 1,2509-1,2594 bandında hareketle, günü artı yönde tamamladı. Paritede son bir aylık alçalan kanal direnci 1,2560'ta bulunmaktadır. Dünkü işlemlerde 1,2560'ın yukarı yönde geçildiği paritede, bu seviye üzerinde kalıcılıklar ile yükseliş ivme kazanabilir. Yukarı yönde 1,27 ve 1,28 dirençleri hedeflenebilir. Olası geri çekilmelerde kısa vadeli yükselen kanal desteğinin bulunduğu 1,25 önemli bir eşik olup, altındaki fiyatlamalarda satış baskısı artış gösterebilir. Dün İngiltere'de merkez bankasının yakından izlediği ortalama gelir + ikramiyeler ile işsizlik oranı takip edildi. Ortalama gelir ve ikramiyeler martta %5,7 ile beklentilerin üzerinde artış gösterdi. İşşizlik oranı ise %4,20'den %4,30'a yükseldi. Bugün İngiltere'de veri gündemi sakin seyredecek olup paritede ABD TÜFE verileri izlenecek. Fed Başkanı Powell, dün yaptığı açıklamada enflasyonun aylık bazda daha düşük seyretmesini beklediğini ancak ilk çeyrekteki rakamların güvenini zedelediğini ifade etti. Nisan ayında ABD'de TÜFE'nin aylık %0,40 artışla yıllık bazda %3,50'den %3,40'a gerilemesi beklenmektedir.



Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
