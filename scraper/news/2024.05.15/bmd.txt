Piyasalara analitik bakış (Bizim Menkul)
Dün Ne Oldu…
Dün güne %0,41 artışla başlayan ve 10.273 seviyesine kadar yükselen100 Endeksi, %1,17 artışla 10.173,42 puandan günü tamamladı. Bankacılık Endeksi %2,47 ve Sınai Endeks %0,71 değer kazandı. Türkiye 2 yıllık tahvil faizi bir önceki kapanışa göre 27 baz puan azalarak %42,60 ve 10 yıllık tahvil faizi 19 baz puan azalarak %27,24 seviyesinden işlem gördü. Dolar/TL 32,14-32,33 ve Euro/TL 34,68-35,03 aralığında hareket etti. Türkiye’nin dolar bazlı 5 yıl vadeli CDS oranı 269,8 oldu.
TCMB Başkanı Fatih Karahan, Katar Ekonomik Forumu'ndaki konuşmasında, enflasyonda yukarı yönlü risklerin farkında olduklarını ve enflasyonu düşürmek için gerekmesi durumunda harekete geçmeye hazır olduklarını söyledi. Karahan "Piyasa enflasyonun düşeceğine inanıyor ama tahminler konusunda farklılıklar var. Bizim beklentimiz %38, piyasanın beklentisi %44 seviyesinde." dedi. Karahan, enflasyonun yılın ikinci yarısından itibaren düşeceğini dile getirdi.
Hazine ve Maliye Bakanı Mehmet Şimşek, OVP'nin gözden geçirilmesinin yaz sonunda planlandığını söyledi. Şimşek, kamuda tasarruf paketinin bütçede ne kadarlık bir etki yaratacağı yaz sonunda yapılması planlanan OVP gözden geçirmesinin bir parçası olarak duyurulabileceğini dile getirdi. Şimşek, Kur Korumalı Mevduat’tan tam çıkış için hiçbir zaman kesin tarih vermediklerini ve bu sürecin piyasayı bozmadan izleneceğini belirtti.
Hazine ve Maliye Bakanı Mehmet Şimşek, Belçika'nın başkenti Brüksel'in önemli düşünce kuruluşlarından Bruegel'de "Türkiye: Avrupa ekosisteminde ilerlemek" konulu etkinlikte yaptığı konuşmada Gümrük Birliği'nin güncellenmesi, vize serbestisi getirilmesi, enerji güvenliği, göç ve üçüncü ülkelerde iş ortaklıkları konularında işbirliğinin artırılması gerektiğini söyledi. Türkiye'nin ilk önceliğinin fiyat istikrarını sağlamak ve enflasyonu tek haneye indirmek olduğunu söyleyen Şimşek, bunun zorluğunun farkında olduklarını ancak başarı sağlayacaklarını vurguladı.
ABD Borsalarında pozitif seyir izlendi. Kapanışta Endeksi, %0,32 artarak 39.558,11 puana, S&P500 Endeksi %0,48 artarak 5.246,68 puana ve Endeksi %0,75 artarak 16.511,18 puana yükseldi. Avrupa Borsaları ise Almanya hariç yükselişle kapandı.
ABD Merkez Bankası (Fed) Başkanı Jerome Powell, son aylarda enflasyonda ilerleme kaydedilmemesi göz önüne alındığında merkez bankasının sabırlı olması ve yüksek faiz oranlarının çalışmasına izin vermesi gerektiğini söyledi. Powell, enflasyonun aylık bazda daha düşük seyretmesini beklediğini ancak ilk çeyrekteki rakamların güvenini zedelediğini açıkladı.
ABD'de üretici fiyat endeksi, Nisan ayında beklentilerin üzerinde aylık %0,5 arttı. Beklenti %0,3 artış olması yönündeydi. Yıllık ise %2,2 artış gösterdi.
Almanya’da tüketici fiyat endeksi Nisan ayında aylık %0,5 artarken yıllık enflasyon %2,2 oldu. Almanya’da ZEW ekonomik beklenti endeksi, Mayıs ayında 47,1 olarak gerçekleşti.
Çin Merkez Bankası, orta vadeli borç verme kolaylığı (MLF) temel politika faiz oranını %2,50 oranında sabit tuttu.
Cleveland Fed Başkanı Loretta Mester, enflasyonu düşürme yönündeki ilerlemenin durduğunu söylemek için çok erken olduğunu ve Fed'in fiyat baskılarının daha da hafiflediğine dair kanıt beklerken faiz oranlarını sabit tutmasının uygun olduğunu söyledi.
Bugün Ne Bekliyoruz…
Yeni güne başlarken Asya piyasaları karışık bir seyir izliyor. vadeli endeksi yatay. Dolar/TL 32,28 ve Euro/TL 34,97 seviyelerinden işlem görüyor. Dolar endeksi 104,96 seviyesinde bulunurken Euro/Dolar paritesi 1,0820 sınırında. Brent tipi petrol 82,99 dolardan, altının onsu 2.358,42 dolardan ve gramı ise 2.447,50 liradan alıcı buluyor.
Bugün yurt içinde merkezi yönetim bütçe dengesi yurt dışında ise Euro Bölgesi’nde sanayi üretimi ile ABD’de enflasyon ve perakende satışlar verileri takip edilecek.
Uzun Vadede Ne Bekliyoruz…
Nisan ayında %3,18 artan TÜFE’nin Nisan 2024 tarihli TCMB piyasa katılımcıları anketine göre; Mayıs ayında %3,00, 2024 yılı sonunda %44,16 ve 12 ay sonrasında %35,17 artması beklenmektedir. Yine aynı ankette Dolar/TL’nin 2024 sonunda 40,01 ve 12 ay sonrasında ise 42,47 olması öngörülmektedir. Cari dengenin 2024 sonunda 32,1 milyar dolar, 2025 yılında ise 30,7 milyar dolar açık vermesi beklenmektedir. GSYH büyümesinin 2024 ve 2025’te sırasıyla %3,3 ve %3,7 olacağı öngörülmektedir. TCMB haftalık repo faizinin 3 ay sonrasında %50,00 ve 12 ay sonrasında ise %38,18 olması beklenmektedir.
Şirket Haberleri Netaş Telekomünikasyon A.Ş. (NETAS; Haberin etkisi: Pozitif)
Şirketin, Türk Telekomünikasyon A.Ş.'den, 4.980.000 ABD doları tutarında HGW Wifi6 modem ve 1.200.000 ABD doları tutarında Set Top Box (STB) siparişi almıştır.

Rapor için tıklayınız.
https://www.bmd.com.tr/application/files/3217/1575/5404/Piyasalara_Analitik_Bakis_15.05.2024.pdf



BMD Araştırma
Bizim Menkul Değerler A.Ş.
bmd.com.tr


__________________________________________________
