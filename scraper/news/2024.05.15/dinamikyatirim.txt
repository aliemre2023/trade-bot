Günlük bülten (Dinamik Yatırım Menkul Değerler)
Küresel piyasalarda dün, ABD Çalışma Bakanlığı Nisan ayına ilişkin ÜFE verilerini açıkladı.Buna göre ÜFE, Nisan’da bir önceki aya kıyasla yüzde 0,5 artış gösterdi. Piyasa beklentisi, üretici fiyatlarının aylık bazda yüzde 0,3 artması yönündeydi. ÜFE, Mart’ta yüzde 0,2 artmıştı. Üretici fiyatlarında yıllık bazda artış Nisan’da yüzde 2,2 artış gösterdi. Piyasa beklentilerine paralel gelen üretici enflasyonunun Nisan’da yıllık bazda yüzde 2,2 olacağı öngörülüyordu. ÜFE, Mart’ta yıllık bazda yüzde 2,1 artmıştı.ABD Merkez Bankası (Fed) Başkanı Jerome Powel’ın yaptığı açıklamalarda kısıtlayıcı para politikasının enflasyonu düşürmesinin beklenenden daha uzun sürebileceğini düşündüğünü belirtti.
ABD’de bugün tarihinde açıklanacak olan Nisan ayı Tüketici Fiyat Endeksi (TÜFE) datası, küresel piyasalarda haftanın en önemli verisi olarak karşımıza çıkıyor. Piyasa beklentisi, manşet enflasyonun bir önceki aya göre % 0,4 ve bir önceki yılın aynı ayına kıyasla % 3,4 artış gösterebileceği yönünde şekilleniyor. Manşet enflasyonun Mart ayı değişim oranlarına bakıldığında aylık % 0,4 ve yıllık ise % 3,5 düzeyinde artış göstermişti. Gıda ve enerji gruplarının hariç tutulduğu çekirdek TÜFE Mart ayında aylık bazda % 0,4 ve yıllık bazda ise % 3,8 artış göstermişti. Açıklanacak olan enflasyon verisi ardından başta ABD piyasaları olmak üzere global finansal enstrüman fiyatlamalarında oynaklık kısa vadede artış gösterebilir.
Yurt içerisinde, Türkiye Cumhuriyet Merkez Bankası (TCMB) Başkanı Fatih Karahan, Katar'ın başkenti Doha'da düzenlenen Katar Ekonomik Forumu'nda yaptığı konuşmada, "Manşet enflasyonda belirgin bir düşüşün eşiğindeyiz." dedi. Karahan, Hazine ve Maliye Bakanlığının, Kamuda Tasarruf ve Verimlilik Paketi ile enflasyonla mücadele konusunda kendilerine yardımcı olduğunu söyledi.
ABD endeksleri, haftanın ikinci işlem gününü yükselişle tamamladı. ABD vadelileri ise karışık seyir ile işlemlerine devam ediyor.
Avrupa borsaları, işlem gününü DAX40 hariç yükselişle kapandı.
Asya Pasifik Bölgesi'nde endeksler karışık seyirle günü tamamladı.
Borsa İstanbul'da 100 endeksi, günü yüzde 1,17 değer kazanarak 10.173,42 puandan tamamladı.BIST 100 endeksi, önceki kapanışa göre 117,44 puan artarken, toplam işlem hacmi 103,7 milyar lira oldu.Bankacılık endeksi yüzde 2,47, holding endeksi yüzde 2,07 değer kazandı.Sektör endeksleri arasında en çok kazandıran yüzde 6,89 ile spor, en çok kaybettiren yüzde 2,07 ile inşaat oldu.
Teknik olarak bakıldığında 10.135 seviyesinin üzerinde kalıcılık sağlanması durumda 10.210- 10.270- 10.300 dirençlerine doğru yükseliş takip edebilir. 10.135 seviyesi altında kalınması durumunda ise 10.050- 10.000- 9.980 destek seviyeleri izlenebilir.
BİST100 endeksinin haftanın ilk işlem gününe yatay bir başlangıç yapmasını bekliyoruz.

Dinamik Yatırım Menkul Değerler A.Ş.
https://www.dinamikyatirim.com.tr/


__________________________________________________
