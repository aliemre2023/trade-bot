Günlük bülten (İnfo Yatırım)
Ne Oldu?
Cumhurbaşkanı Erdoğan: 31 Mart seçim sonuçlarını göz ardı etmiyoruz. Sonuçlara dair kapsamlı iç muhasebemizi partimizin yetkili organlarında yaptık, yapıyoruz ve yapacağız.
Hazine ve Maliye Bakanı Şimşek, Gümrük Birliği'nin güncellenmesi, vize serbestisi getirilmesi, enerji güvenliği, göç ve üçüncü ülkelerde iş ortaklıkları konularında işbirliğinin artırılması gerektiğini söyledi. Şimşek, AB ve Türkiye'nin birbirine ihtiyacı olduğunu anımsatarak, "Türkiye'nin AB üyeliği büyük bir genişleme olacaktır. Ancak, AB henüz buna hazır değil. Yine de yapılabilecek birçok şey olduğuna inanıyorum" dedi.
MSCI Small Cap Türkiye Endeksi'den 5 hisse çıkarken 4 hisse eklendi. Endeks'ten Bien Yapı, İzdemir Enerji, Kayseri Şeker, Peker GYO ve Qua Granit çıkarılırken, Anadolu Grubu Holding, Beşiktaş, Jantsa ve Kuştur ise Endeks'e eklendi.
Otoyol ve köprü geçiş ücretleri, gece yarısından geçerli olmak üzere yeniden belirlendi. 15 Temmuz Şehitler ve FSM Köprüsü'nden otomobiller için geçiş ücreti 15 TL'den 24 TL'ye çıkarıldı. Osmangazi Köprüsü'nden en ucuz geçiş ücreti 290 TL'den 399 TL'ye yükseldi. 1915 Çanakkale Köprüsü'nde geçiş ücreti 295 TL'den 419 TL'ye çıkarıldı.
Türkiye, Gürcistan ve Azerbaycan arasında düzenlenen toplantıda gümrük ve bölgesel ticarete dair çeşitli konuların ele alındığı bildirildi.
ABD'de başkanlık ön seçimlerinde Nebraska, Maryland ve Batı Virginia'da Trump ile Biden rahat kazandı.
Clevland Fed Başkanı Mester: Fed'in faiz oranlarını sabit tutması uygun.
Fitch, ABD'de yavaşlayan gelir artışı nedeniyle tüketici harcamalarındaki artışın bu sene %1,9'a gerileyeceğini belirterek, yavaşlamanın büyük kısmının 2024'ün ikinci yarısında başlamasının beklendiğini bildirdi.
Arjantin’de gösterge faiz oranı %50,00'den %40,00'ye çekildi.

Ne Olacak?
Yurt içinde bugün Nisan ayı Bütçe Dengesi açıklanacak.
ABD’de TÜFE verisi bugün açıklanacak.
Euro Bölgesi’nde bugün büyüme verisi açıklanacak.
Rusya Devlet Başkanı Putin, 16-17 Mayıs'ta Çin'i ziyaret edecek.
Bloomberg’de yer alan habere göre ABD Başkanı Biden yeni Çin tarifelerini bu hafta içinde açıklayabilir.
TÜRKSAT 6A, Haziran’da ABD'ye gönderilecek.
Borsa İstanbul’un bu sabah yatay açılış yapmasını bekliyoruz.

BİST100 endeksinde yatay başlangıç gerçekleşmesini bekliyoruz.
BİST100 endeksi geçtiğimiz işlem gününü 117 puan artış, %1,17 yükselişle 10.173 seviyesinden tamamladı. %2,4'lük volatilitede hareket eden endekste en çok yükselen sektörler spor, ticaret ve banka olurken, inşaat ve teknoloji sektörü geri çekildi. Yabancı bir kurumun yurt içi banka hisselerinde yukarı yönlü hedef fiyat revizyonu yapması bankalara katalizör etki yaratırken, Fed Başkanı Powell'ın yaptığı açıklamalar, Hazine ve Maliye Bakanı Şimşek ile TCMB Başkanı Karahan'ın verdiği mesajlar'te genele yayılan yükselişi beraberinde getirdi.
Bugün global piyasalarda ABD enflasyon verisine odaklanılacak. Geçtiğimiz haftalarda Tarım Dışı İstihdam verisinin beklentilerin altına gelmesi ile enflasyonun soğuma eğilimine girdiğine dair algı oluşmuş, Fed'in Eylülde faiz indirimi yapabileceği tekrar gündeme gelmişti. 12 Haziran'da Fed'in faizi sabit tutma ihtimali anketlerde %97 olurken, Eylül ayında faiz indirim beklentisinin oranı %60'ların üstüne kadar yükseldi. Fakat Fed eyalet üyeleri temkinli kalmaya da devam ediyor. Atlanta Fed Başkanı Bostic, ''politika gevşemesinin zamanlaması ve kapsamı belirsiz'' açıklamasında bulunurken, San Francisco Fed Başkanı Daly, ''ABD enflasyonunun önümüzdeki aylarda nereye gideceği konusunda kayda değer bir belirsizlik olduğunu'' belirtti.
ABD'de Ocak ayında açıklanan yıllık bazda enflasyon sonrasında yıllık bazda Şubat ayında %3,2, Mart ayında ise %3,5 artış gerçekleşmişti. Buradaki yükselişteki en önemli neden ise istihdam piyasalarındaki yukarı yönlü seyrin iç talebe bağlı olarak geri çekilmesi beklenen enflasyonu sınırlamasıydı. Nisan ayında ABD'de enflasyonun yıllık bazda %3,5 seviyesinden %3,4'e gerilemesi bekleniyor.Dün açıklanan ABD ÜFE verisinin beklentilerin üstünde gelmesi tedirginliğe yol açarken, gözler enflasyon verisine çevrildi.
Enflasyon kararı öncesinde Fed Başkanı Powell, bir etkinlikte konuşma gerçekleştirdi. Son aylarda enflasyonda ilerleme kaydedilmemesi göz önüne alındığında merkez bankasının sabırlı olması ve yüksek faiz oranlarının çalışmasına izin vermesi gerektiğini söyledi.
Kamuda Tasarruf Paketi’nin açıklanması sonrasında Hazine ve Maliye Bakanı Şimşek, kamuda tasarruf paketinin bütçede ne kadarlık bir etki yaratacağının yaz sonunda yapılması planlanan OVP gözden geçirmesinin bir parçası olarak duyurulabileceğini söyledi.
TCMB Başkanı Karahan Doha'da düzenlenen Katar Ekonomik Forumu'nda konuştu. Karahan enflasyonda yukarı yönlü risklerin farkında olduklarını ve enflasyonu düşürmek için gerekmesi durumunda harekete geçmeye hazır olduklarını söyledi. Karahan "Piyasa enflasyonun düşeceğine inanıyor ama tahminler konusunda farklılıklar var. Bizim beklentimiz %38, piyasanın beklentisi %44 seviyesinde." dedi. Karahan enflasyonun yılın ikinci yarısından itibaren düşeceğini dile getirdi.

VİOP 30 Endeks kontratında yatay açılış bekliyoruz.
VİOP 30 Endeks yakın vade kontratı, önceki işlem günü 11.448 - 11.818 fiyat aralığında işlem görerek günü 11.647 uzlaşma fiyatından tamamladı. Kontrattaki açık pozisyon 8.552 azalışla 253.821 adet kontrat olarak gerçekleşti.
VİOP 30 Endeks kontratında 60 dakikalık HO’nın geçtiği 11.824 seviyesinin yakınında hareket etmemiz kısa vadede yükseliş eğilimini arttırırken, 11.800’ün üstüne çıkmamız ilk aşamada 12.200 seviyesini kısa vadeli hedef haline getirebilir. Aşağı yönde ise kısa vadeli düşüşün devam edebilmesi için 11.450 destek seviyesinin kırılması gerekmektedir. Kısa vadede yukarı yönde 11.800 ve 11.950 seviyesi önemli bir direnç olarak karşımıza çıkarken. Aşağı yönde ise 11.450 ve 11.300 seviyesi önemli bir destek noktası olarak takip edilecektir.

ALTNY - Şirket payları 16 Mayıs'ta Borsa'da işlem görmeye başlayacak.
AGESA - Ocak - Nisan döneminde prim üretimi %103 artışla 4,3 milyar TL’ye yükseldi.
AKFGY - Şirketin Tuzla Novotel ile ilgili ek ÇED başvuru dosyası hazırlamasının istendiği medyada yer aldı.
ALGYO - Şirket kayıtlı sermaye tavanının 150 milyon TL’den 500 milyon TL’ye yükseltilmesi, Genel Kurul’da da onaylandı.
ANGEN - Şirketin Yatırım Teşvik tutarının güncellenerek %95 artışla 90,1 milyon TL’ye yükseltildiği, süresinin ise Mayıs 2024’ten Ağustos 2025’e uzatıldığı açıklandı.
BALAT & YGYO - VBTS kapsamında şirket paylarına 14 Haziran’a kadar emir paketi tedbiri getirildi.
BIGCH - Özbekistan’a şube açıldığı belirtildi.
BOSSA - Şirketin Adana Hacı Sabancı OSB’deki arsasına yaptığı Yeni İplik Fabrikası yatırımının tamamlanarak tüm tesisin devreye alındığı ve fabrikaya Çatı GES kurulduğu açıklandı.
BNTAS - Pay geri alım programının Genel Kurul onayına sunulmasına karar verildiği açıklandı.
DAGI - Sermaye artırımından elde edilmesi beklenen fonun %34’ünün kısa vadeli borç ödemelerinde, %46’sının stok alımında, %15’inin yatırımlarda, %5’inin ise işletme sermayesinde kullanılmasının planlandığı açıklandı.
EKGYO - Bakanlık mülkiyetindeki Fikirtepe Kentsel Dönüşüm Projesi kapsamında yer alan 231.136 m2 büyüklüğündeki 1.615 adet bağımsız bölümün toplam 11,5 milyar TL bedel üzerinden şirket tarafından satın alınmasına karar verilerek protokol imzalandığı açıklandı.
ELITE - Yönetim Kurulu Başkanı Ahmet Yaşar Eşmekaya tarafından 10.000.000 adet payın Borsa'da satışa konu edilebilmesi için SPK’ya Pay Satış Bilgi Formu düzenleyerek onay amacıyla başvuru yapıldığı açıklandı.
ETILR & GSDDE & METRO & OYLUM & ZEDUR - VBTS kapsamında şirket paylarına 14 Haziran’a kadar kredili işlem yasağı getirildi.
ENJSA - TES - İŞ Sendikası ile Toplu İş Sözleşmeleri görüşmelerinin anlaşma ile sonuçlandığı açıklandı.
ENJSA - 364 gün vadeli 1 milyar TL tutarında bono ihraç edildi.
GEDIK - Şirketin İzmir’de yeni şube açma talebinin SPK tarafından olumlu karşılandığı açıklandı.
GESAN - Şirketin, İGA Havalimanı İşletmesi ile 400 kV Eskişehir GES Şalt Merkezi Yapımı İşi için 11,0 milyon euro bedelle anlaşmaya vardığı açıklandı HRKET - Şirket paylarının halka arzı kapsamında talepler 15 - 16 - 17 Mayıs tarihlerinde toplanacak.
ISCTR - Şirket kayıtlı sermaye tavanının 25 milyar TL’den 100 milyar TL’ye yükseltilmesi, Bakanlık tarafından da onaylandı.
ISMEN - 92 gün vadeli 664,5 milyon TL tutarında bono ihraç edildi.
KOCMT - Şirket payları 17 Mayıs'ta Borsa'da işlem görmeye başlayacak.
KOPOL - Şirketin ReHubs ile iş birliği sağladığı açıklandı.
MARBL - Şirketin Antalya’daki Mermer Ocağı Projesi ile ilgili ÇED sürecinin başladığı açıklandı.
NETAS - Şirketin TTKOM’dan toplamda 6,2 milyon dolarlık sipariş aldığı açıklandı.
ODINE - Şirket ile HGC Global arasında uluslararası ses ağlarının dönüşümü ve otomasyonu konularını içeren Hizmet Sözleşmesi imzalandığı açıklandı.
QNBFB - Bankanın tahvil ihracı kapsamında Citibank, Emirates, J.P. Morgan, Societe Generale, Mizuho, QNB Capital ve Standard Chartered’ye yetki verdiği açıklandı.
PGSUS -Nisan ayında 2023 yılının aynı dönemine göre iç hat yolcu sayısı %37 artışla 1,13 milyona, yolcu doluluk oranı 8,5 puan artışla %91,4’e yükseldi. Dış hat yolcu sayısı %14 artışla 1,79 milyona, yolcu doluluk oranı 7,1 puan artışla %86,4’e yükseldi. Toplam yolcu sayısı ise %22 artışla 2,92 milyona, yolcu doluluk oranı 7,8 puan artışla %88,3'e yükseldi PGSUS - Ocak - Nisan döneminde 2023 yılının aynı dönemine göre iç hat yolcu sayısı %327 artışla 4,31 milyona, yolcu doluluk oranı 5,7 puan artışla %90,5’e yükseldi. Dış hat yolcu sayısı %27 artışla 6,67 milyona, yolcu doluluk oranı 3,3 puan artışla %85,6’ya yükseldi. Toplam yolcu sayısı ise %27 artışla 10,99 milyona, yolcu doluluk oranı 4,2 puan artışla %87,5'e yükseldi.
THYAO - S&P tarafından şirketin kredi notunun B+'ya yükseltildiği, not görünümünün teyit edildiği açıklandı.
TERA - 120 gün vadeli 160 milyon TL tutarında bono ihraç edildi.
TURSG - Ocak - Nisan döneminde prim üretimi %125 artışla 36,5 milyar TL’ye yükseldi.
YKBNK - Yurt dışında 367 gün vadeli 60 milyon dolar tutarında borçlanma aracı ihraç edildi.

AGESA - Şirket paylarının geri alınması kapsamında 39.950 adet pay 82,70 - 83,50 TL fiyat aralığından geri alındı.
AKSA - Emniyet Ticaret tarafından 117,70 - 120,00 TL fiyat aralığından 40.000 adet pay alınırken, şirket sermayesindeki payı %23,70’e yükseldi.
ATLAS - Bank of America Corporation tarafından 5,94 - 6,43 TL fiyat aralığından 6.954.520 adet alış ve 6.477.932 adet satış yapılırken, şirket sermayesindeki payı %5,24’e yükseldi.
ATLAS - Semra Erdem tarafından 1.169.063 adet pay satılırken, şirket sermayesindeki payı %3,35’e geriledi.
AZTEK - Geri alınan 850.316 adet pay 88,70 TL fiyattan satılırken kurumsal yatırımcılara satılırken, satış sonucunda 43,0 milyon TL kar elde edildi.
CUSAN - Şirket paylarının geri alınması kapsamında 15.000 adet pay 26,10 - 26,20 TL fiyat aralığından geri alındı.
ERSU - Melisa Akman İpeker tarafından 26,64 - 27,72 TL fiyat aralığından 232.000 adet alış ve 50.000 adet satış yapılırken, şirket sermayesindeki payı %20,68’e yükseldi.
INVES - Şirket paylarının geri alınması kapsamında 14.861 adet pay 330,00 TL fiyattan geri alındı.
KRVGD - Şirket paylarının geri alınması kapsamında 23.685 adet pay 27,16 - 27,30 TL fiyat aralığından geri alındı.
KUYAS - Şirket paylarının geri alınması kapsamında 49.051 adet pay 55,41 TL fiyattan geri alındı.
MPARK - Şirket paylarının geri alınması kapsamında 19.000 adet pay 261,75 - 267,00 TL fiyat aralığından geri alındı.
MHRGY - Quick Sigorta tarafından 4,69 - 4,75 TL fiyat aralığından 1.200.000 adet pay alınırken, şirket sermayesindeki payı %64,93’e yükseldi.
MMCAS - Orhan Pala tarafından 941.426 adet pay alınırken, şirket sermayesindeki payı %7,06’ya yükseldi.
MMCAS - Fatih Eren tarafından 470.713 adet pay devredilirken, şirket sermayesindeki payı sıfırlandı.
MMCAS - Ali Rıza Kibritçioğlu tarafından 470.713 adet pay devredilirken, şirket sermayesindeki payı sıfırlandı.
PEKGY - Şirket paylarının geri alınması kapsamında 500.000 adet pay 9,54 TL fiyattan geri alındı.
SANEL - Bank of America Corporation tarafından 33,98 - 37,60 TL fiyat aralığından 2.404.533 adet alış ve 2.783.925 adet satış yapılırken, şirket sermayesindeki payı %3,02’ye geriledi.
TKFEN - Hakan Sadık Göral tarafından 51,60 TL fiyattan 35.000 adet pay alınırken, şirket sermayesindeki payı %0,0003’e yükseldi.
TKFEN - Yönetim Kurulu Başkanı Mehmet Nazmi Erten tarafından 52,50 TL fiyattan 19.000 adet pay alınırken, şirket sermayesindeki payı %0,005’e yükseldi.
UZERB - Investat Holding tarafından 722,00 TL fiyattan 30.000 adet pay satılırken, şirket sermayesindeki payı %73,84’e geriledi.
VERTU & VERUS - VERUS tarafından 44,94 - 45,00 TL fiyat aralığından 110.281 adet VERTU payı alınırken, VERUS’un VERTU’daki payı %59,76’ya yükseldi.



İnfo Yatırım Menkul Değerler A.Ş.
www.infoyatirim.com (http://www.infoyatirim.com)


__________________________________________________
Teknik bülten (İnfo Yatırım)
BİST100 endeksi geçtiğimiz işlem gününü 117 puan artış, %1,17 yükselişle 10.173 seviyesinden tamamladı. %2,4'lük volatilitede hareket eden endekste en çok yükselen sektörler spor, ticaret ve banka olurken, inşaat ve teknoloji sektörü geri çekildi.
Yabancı bir kurumun yurt içi banka hisselerinde yukarı yönlü hedef fiyat revizyonu yapması bankalara katalizör etki yaratırken, Fed Başkanı Powell'ın yaptığı açıklamalar, Hazine ve Maliye Bakanı Şimşek ile TCMB Başkanı Karahan'ın verdiği mesajlar'te genele yayılan yükselişi beraberinde getirdi.
100 endeksinde TL bazında 10.160 seviyesini pivot, 10.285 - 10.400 - 10.520 seviyelerini direnç, 10.050 - 9.925 - 9.810 seviyelerini destek seviyeleri olacak takip edeceğiz.
Dolar bazında ise 319,9 - 323,4 - 327,3 seviyeleri direnç, 312,6 - 308,7 - 305,2 seviyeleri destek olarak izlenecek.

İnfo Yatırım Menkul Değerler A.Ş.
www.infoyatirim.com (http://www.infoyatirim.com)


__________________________________________________
