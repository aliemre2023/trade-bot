Günlük Bülten (Global Menkul Değerler)
Endeksin güne sınırlı olumlu bir seyirle başlamasını bekliyoruz…
Fed cephesinde son durumda ılımlı verilere rağmen Fed üyelerinin faiz indirimlerine dair temkinli mesajları görülmüştü. Özellikle çekirdek enflasyon tarafındaki düşüşe dair henüz güven oluşmadığı görülüyor. Buna rağmen piyasa oyuncularının daha iyimser kaldığı görülmüştü. Bu sabahki görünüme bakıldığında ise Çin’de açıklanan zayıf verilerle birlikte küresel büyüme endişeleri risk iştahını sınırladı. Yurt dışı takvim nispeten sakin, Euro Bölgesi Nisan ayı enflasyon (12.00)
ile ABD öncü göstergeler (17.00) verileri takip edilecek.
Dün ekonomi yönetimi tarafından yapılan açıklamalarda uygulanan program sonucunda güven artışı, finansal göstergelerde iyileşme ve rezervlerde güçlenme gibi konularda vurgu yapıldığı görülüyor. Öte yandan Türkiye’nin İsrail ile dış ticaret faaliyetini durdurduğunu açıklamasının ardından İsrail’in misilleme olarak Türkiye ile serbest ticaret anlaşmasını feshettiğini görüyoruz. Buna karşın söz konusu gelişmenin kısa vadede piyasa üzerinde önemli bir etki yaratmasını beklemiyoruz. Yurt içinde bugün ilk çeyrek dönemde iş gücü istatistikleri (10.00),
Nisan ayı konut satışları (10.00) ve TCMB Piyasa Katılımcıları Anketi (10.00)
açıklanacak.
Piyasalara baktığımızda ABD’de açıklanan ılımlı enflasyon verilerinin etkisiyle 32,20 seviyesinin altına doğru gevşeyen USD/TL kuru devam eden işlemlerde sınırlı yükseliş ile yeniden 32,25 civarına yöneldi. Türkiye’nin 5 yıllık CDS risk primi de 266 ile 2020 Şubat ayından bu yana en düşük seviyesinde kalmaya devam ediyor.
BIST100 endeksi Perşembe günü %1,59 yükseliş ile 10320 seviyesinde kapanış gerçekleştirdi. Böylelikle endeks 10040 desteğinden başladığı yükseliş hareketinin devamını getirmiş ve zirve seviyelere doğru tekrar yönelim göstermiştir.100 hisseleri içinde AKBNK, ISCTR, SASA, AEFES, TCELL endeks performansına en çok katkı sağlayanlar oldu. Negatif ayrışma gösteren KCHOL, BIMAS, TUPRS ise endeks performansının daha güçlü olmasını engellemiştir. Alt sektör endeksleri içinde Mayıs ayının yıldızı XSGRT sigortacılık bir kez daha TURSG, ANHYT hisselerindeki yükselişlere paralel en çok yükselen olurken REEDR, MIATK hisselerinin tavan olması ile XBLSM bilişim sektör endeksi onu takip etti. Ayrıca KRDMD, GWIND, OYAKC, ULKER gün içi performansları ile diğer dikkat çekenler oldu.
Teknik olarak bakıldığında son yükseliş ile birlikte daha önce satışların etkili olduğu 10290-10380 bölgesine tekrar giriş yapıldı. 10380 direnç seviyesi üzerine doğru bir yükseliş endeksin yeni zirve arayışına girmesine neden olabilir. Ayrıca dolar bazlı grafikte 322$ direncine denk gelen 10380 seviyesinin aşılması endekste yeni bir potansiyel yaratabilir. Aksi takdirde 10240-10150-100040 destek seviyelerine doğru tekrar bir gevşeme söz konusu olabilir. Mevcut görünüm içinde endeksin güne sınırlı olumlu bir seyirle başlamasını bekliyoruz.
Bugün hareketli olmasını beklediğimiz hisseler: ODAS, AKBNK, CVKMD, TKFEN,
TOASO

Global Menkul Değerler
www.global.com.tr (http://www.global.com.tr)

__________________________________________________
