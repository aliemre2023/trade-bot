Günlük Bülten (Ata Yatırım)
Endeks dün 10.200 üzerinde kapandı.

BIST100 endeksi dün günü %1,59 yükselişle 10.320 puandan tamamladı. Mali endeks %1,53, sanayi endeksi %1,64, hizmetler endeksi %1,06 ve teknoloji endeksi %2,62 değer kazandı.100 endeksine dahil hisselerin 85'i prim yaptı, 15'i geriledi. Türk Hava Yolları, Türkiye İş Bankası (C), Akbank, Yapı ve Kredi Bankası ile Tüpraş en çok işlem gören hisse senetleri oldu.
Endekste teknik açıdan önemli bulduğumuz 10.200 seviyesinin üzerinde yapılan kapanışın endeksin güç kazanma potansiyeli açısından umut verici olduğunu düşünüyoruz. Direnç olarak 10.400 seviyesi öne çıkıyor.
Bugün Euro Bölgesi TÜFE rakamı ile içeride piyasa katılımcıları anketi takip edilecek. TCMB verilerine göre 10 Mayıs haftasında yurt dışı yerleşikler hissede 85 milyon dolarlık alım yaptı. Geçen hafta yabancıların Türk tahvillerinde net alımı 2,83 milyar dolar oldu.
Bu sabah Asya borsaları karışık bir görünüm sergilerken, ABD vadeli endeks kontratları yatay seyir izliyor.



Ata Yatırım Araştırma
Ata Yatırım Menkul Kıymetler A.Ş.
www.atayatirim.com.tr/ (http://www.atayatirim.com.tr/)


__________________________________________________
