Teknik Analiz Bülteni (Piramit Menkul)
BIST100100 Endeksi dün günü %1,59 yükseliş ile 10.319 puandan kapattı. Endeks güne 10.189 puandan yatay bir görünüm ile başladıktan sonra gün boyunca alıcılı bir görünüm sergiledi. Endeksteki yükselişe sigorta endeksi %4,4 yükseliş ile öncülük etti. Endeksin hacmi 106mlr TL ile görece düşük gerçekleşti. Başlangıcı “26 Şubat zirvesi”, dip noktası “19 Mart”, olan kısa vade fincan-kulp formasyonu boyun bölgesi (10.155), geri çekilmelerde takip edeceğimiz güçlü destek olmaya devam ediyor. Yukarı yönlü hareketlerde ise bayrak formasyonu yarı hedefi 10.338 seviyesini direnç olarak takip etmeye devam edeceğiz. Ek olarak direk başlangıcı 22 Nisan, tepesi 08 Mayıs olan onaylanmamış bir yükselen bayrak formasyonunun oluşum aşamasında olması ve Stochastic Slow indikatörünün al sinyali vermesi kısa vadede pozitif görünümü desteklemektedir.
Filtre kuralı gereği an itibarı ile kırılımı onaylanmış bayrak formasyonunun teorik hedefi 11.462, yarı hedefi ise 10.338’dir. Başlangıcı 3 Ekim, dip noktası 26 Aralık’ta olan orta vade fincan-kulp formasyonunun teorik hedefi 11.685, yarı hedefi ise 10.752’dir. Başlangıcı “26 Şubat zirvesi”, dip noktası “19 Mart”, olan kısa vade fincan-kulp formasyonunun teorik yarı hedefi ise 10.431’dir. (Teorik Hedef: 10.882) Hacim indikatöründe 24 Ağustos 2023’ten gelen düşen trendin kırılımı, formasyon kırılımlarının hacim destekli onaylanması açısından önemli.
Dolar Bazlı Endeks dün güne 316 dolardan başladı. Gün içinde 314-320 bandında hareket etti. Büyük resimde, onaylanmış yükselen üçgen formasyonu teorik hedefi 456 doları, hedef olarak takip etmeye devam ediyoruz. 312 dolar seviyesi ara destek olmak üzere formasyonun devamı için takip edeceğimiz korunması gereken seviye 305 dolar güçlü desteğimiz. Yukarı yönlü hareketlerde de ilk etapta tepki alabileceği seviyenin yükselen kama direnci (321 dolar) olduğunu bir süredir bültenlerde belirtiyorduk. Dolar bazlı endeks bu dirençten tepkisini aldı ve 312 desteğine gevşedi. Bu seviyeden de kısa vadede tepki aldığını görüyoruz. Büyük resimde takip ettiğimiz yükselen üçgen formasyon hedefinin (456 dolar) endeksin hedefine girebilmesi için yükselen kama direnci (321 dolar) seviyesinin kırılımı şart. Ek olarak; TL bazlı grafikte henüz onaylanmamış olan; direk başlangıcı 22 Nisan, tepesi 08 Mayıs olan yükselen bayrak formasyonunun dolar bazlı grafikte onaylanmış olması (Teorik hedef: 340 dolar; Yarı hedef: 326 dolar) ve TL bazlı grafikte olduğu gibi Stochastic Slow indikatörünün al sinyali vermiş olması kısa vadede pozitif görünümü desteklemektedir.

VIOP30 VIOP30 Yakın Vade Kontratı, dün günü 11.721 uzlaşma fiyatından %1,23 alıcılı kapattı. Kontrat gün içerisinde 11.498- 11.737 bandında hareket etti. Kontratta büyük resimde teorik hedefi 12.973 olan onaylanmış bir yükselen üçgen formasyonu mevcut; desteği 11.114 olmak üzere genel resimde takip ediyoruz. Kısa vade destek direnç seviyelerinin tespiti için biri yükselen fibonacci kanalı (mavi) olmak üzere iki ayrı (mavi ve kırmızı) eğimli yükselen trend kanalı takip ediyoruz. Vade başlangıcından bugüne dip-tepe hesaplanan yükselen fibonacci kanalı %100 seviyesinin test edilmesinin ardından %50 seviyesine (11.472) kadar uzayan bir düzeltmenin gerçekleştiğini ve bu seviyenin aynı zamanda henüz sadece bir kez test edilmiş (oluşum aşamasında) yükselen kırmızı kanal dip desteği olduğunu belirtmiştik. Bu bölgenin kırılımının görünümü daha da negatifleştirebileceğini söylemiştik. Bölge korunmaya devam ediyor. Kontrat dün de kırmızı kanal dip desteği üzerinde açılıp gün içinde yükselen fibonacci kanalı %50 seviyesinden tepki aldı ve yükselen fibonacci %61,8 seviyesi üzerinde kapanış yaptı. Aşağı yönlü hareketlerde ilk etapta yükselen fibonacci %61,8 seviyesini (11.704) destek olarak takip edeceğiz; yukarı yönlü hareketlerde ise yükselen fibonacci kanalı %78,6 seviyesi (11.954) ilk etapta direnç olarak takip edilebilir. Ek olarak;100 grafiğinde olduğu gibi, Stochastic Slow indikatörünün al sinyali vermesi kısa vadede pozitif görünümü desteklemektedir.

USDTRY USDTRY kurunda dün 32,1190-32,2994 bandında hareket edildi. Kurun gün içerisinde yatay destek 32,12 seviyesini destek olarak kullanıp, gün kapanışını 5 günlük AO ve düşen trend kanal direnci (32,25) üzerinde yapmasını olumlu değerlendiriyoruz. Yukarı yönlü hareketlerde 50 ve 22 günlük AO seviyeleri ilk etapta direnç olarak takip edilebilir. Ardından 32,40 ve 32,60 yatay direnç seviyeleri takip edilebilir. 5 günlük AO (32,25) ve düşen trend kanalı üzerinde (bugün itibari ile 32,23) kalıcılık ilk etapta önemli. Kalıcılık sağlanamadığı takdirde yatay destek 32,12 takip edilebilir. Ek olarak henüz onaylanmamış olsa da başlangıç dibi 1 Mart, tepesi ise 13 Mart olmak üzere; bir çift tepe formasyonu (düşüş formasyonudur) hala oluşum aşamasında, bu formasyonun onaylanıp onaylanmayacağını takip etmeye devam edeceğiz. Onaylanması görünümün daha da negatifleşmesi anlamına gelecek.



Piramit Menkul Kıymetler A.Ş
www.piramitmenkul.com.tr (http://www.piramitmenkul.com.tr)



__________________________________________________
