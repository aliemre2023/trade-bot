Yurt içi piyasalar (PhillipCapital)
Önemli Haberler Kripto varlıklara ilişkin düzenlemeler içeren Sermaye Piyasası Kanununda Değişiklik Yapılmasına Dair Kanun Teklifi, TBMM Başkanlığına sunuldu.
Yabancı yatırımcılar 10 Mayıs haftasında 2,83 milyar dolar ile Türk tahvillerinde rekor net alım gerçekleştirdi.
TCMB toplam rezervleri, 10 Mayıs haftasında bir önceki haftaya göre 7 milyar 547 milyon dolar artarak 134 milyar 402 milyon dolara çıkarken, geçen hafta yaklaşık son 3 yılın en güçlü rezerv artışı kaydedildi.
Kurda istikrarlı seyir sonrası kur korumalı mevduatlardaki çözülmenin hızlanmaya başladığı görüldü. (BDDK) verilerine göre, kur korumalı mevduatlar 10 Mayıs haftasında 36,4 milyar TL düşüş kaydetti. Kur korumalı mevduat toplamı 2,2 trilyon TL'nin altına gelmiş oldu.
Fed yetkililileri, politika yapıcıların enflasyonun azaldığına dair daha fazla kanıt beklemesi nedeniyle merkez bankasının borçlanma maliyetlerini daha uzun süre yüksek tutması gerektiğini söyleyerek, faiz oranlarını düşürmek için acele etmediklerini öne sürdü.

Hak Kullanımları AKFGY, EGPRO, KLMSN, LUKSK, MANAS, SUWEN genel kurulları bugün gerçekleştirilecektir.

SPK Bülteni Özyaşar Tel ve Galvanizleme Sanayi AŞ ve Onur Yüksek Teknoloji AŞ halka arzları SPK tarafından onaylandı.

Tedbir Kararları SANFM, SKYMD payları VBTS kapsamında 14/06/2024 seans sonuna kadar kredili işlemlere konu edilemeyecektir.
OSMEN, paylarında VBTS kapsamında 14/06/2024 seans sonuna kadar brüt takas uygulanacaktır.
AYES, BRKO payları VBTS kapsamında 14/06/2024 seans sonuna kadar emir paket tedbiri ile işlem görecektir.
RODRG payları VBTS kapsamında 14/06/2024 seans sonuna kadar tek fiyat işlem yöntemi ile işlem görecektir.

KAP Haberleri
CCOLA, TekGıda-İş Sendikası arasındaki toplu iş sözleşmesi görüşmeleri anlaşma ile sonuçlanmış olup imza aşamasındadır. Toplu iş sözleşmesi, 1 Ocak 2024 - 31 Aralık 2025 tarihleri arasında 2 yıl süreyle geçerli olacaktır.
EUREN, 2023 Yılında başladığı Kütahya'da devam eden Güneş Enerjisi Camları yatırımının inşaatın tamamlanma oranı % 90 seviyesine ulaştı. Makine ekipmanların sevkiyatları devam etmekte olup montajlarına mayıs ayı itibarıyla başlandı.
EUPWR, (AYEDAŞ) tarafından 28/03/2024 tarihinde gerçekleştirilen ihale şirket uhdesinde kaldı. İşin baz bedeli 1.085.000 ABD dolarıdır. Şirketin son dört çeyrek hasılatı 6,4 milyar TL'dir.
GENIL, Yozgat'da Güneş Enerjisine Dayalı Elektrik Üretim Tesisi kurulmasına ilişkin Şehircilik ve İklim Değişikliği İl Müdürlüğü tarafından "ÇED Gerekli Değildir" kararı verildi.
GEREL, %200 oranında bedelsiz sermaye artırımı kararı aldı.
GUBRF, %100 bağlı ortaklığı olan Gübretaş Maden Yatırımları A.Ş.'nin halka açık ortaklık statüsü kazanılması amacıyla SPK'ya başvuru gerçekleştirdi.
KCAER, %239,88 oranında bedelsiz sermaye artırımına ilişkin SPK'ya başvuruda bulundu.
KLSER, hisse başına net 0,17 TL kâr payı dağıtma kararı aldı. Ödeme 25 Haziran'da gerçekleştirilecek.
SOKM, hisse başına net 2,27 TL kâr payı ödeme kararı aldı. Ödeme toplamda iki taksit halinde ödenecek. Ödemenin ilk taksit tarihi 1 Temmuz olarak belirlendi.
Bültendeki haberler, Kamuyu Aydınlatma Platformu'na bugün saat 08:30'a kadar gelen haberleri kapsamaktadır.

BİST 100 Teknik Analizi 100 endeksi son işlem gününde 10.145-10.319 puan aralığında hareket ederek son işlem gününü %1,59 oranında değer kazanarak 10.319 puandan tamamladı.
BİST100 endeksinde dün sigortacılık sektörüne gelen alışların ektisiyle yükselişin etkili olduğu bir günü geride bıraktık. Gün içerisinde 10 günlük kısa vadeli ortalamasının belirlediği 10.185 bölgesinin altına sarkan endeks bu seviyelerden gelen tepki alışlarıyla günü yeniden 10.300 bölgesinde bulunan direncinin üzerinde tamamladı. Kısa vadeli yükselen dip görünümünü olumlu değerlendirdiğimiz 100 endeksinde bugün 10.350 seviyesinin aşılması durumunda alışlar devam edebilir. Haftanın son işlem gününde 10.350 ve üzeri bir bölgeden kapanış yaşanması gelecek haftayı da olumlu olarak etkileyebilir.

VİOP 30 Teknik Analizi Haziran Vadeli Endeks 30 kontratı son işlem gününde 11.498-11.737 puan aralığında hareket ederek son işlem gününü 11.723 puandan tamamladı. Akşam seansı kapanışı ise 11.732 puandan gerçekleşti.
Haziran vadeli endeks sözleşmesinde dün gelen alışların ektisiyle yeniden kısa vadeli ortalamanın üzerinde bir kapanış gördük. Gün içerisinde 11.500 bölgesine kadar geri çekilen endeks bu bölgeden gelen destek alışları ile günü 11.700 bölgesinin üzerinde tamamlamasını teknik açıdan olumlu olarak değerlendiriyoruz. Haziran vadeli sözleşmede bugün 11.700 bölgesi üzerinde tutunmalar takip ediliyor olacaktır. 11.700 üzeri kapanışlarda alışlar önümüzdeki hafta da devam edebilir.

Teknik Analiz Hisse Önerileri KRDMD Hafta başında azalan kanal bölgesinin direnç seviyesinin işaret ettiği kabaca 28,20 TL seviyelerinden gelen satışların etkisiyle geri çekilen KRDMD, dün 21 günlük ortalamasından destek bularak günü 28,00 TL'den tamamladı. Hisse bugün 28,00 TL üzerinde kalıcılık sağlayabilir ise dünkü olumlu havasını sürdürebilir.
Hedef Fiyat: 28,90 TL Zarar Kes: 27,10 TL

TCELL Son günlerde geri çekilmelerin etkili olduğu TCELL dün 10 günlük ortalamasından bulduğu tepki alışları ile günü 84,75 TL'den tamamladı. Teknik açıdan kritik bir seviyeden destek bulduğunu değerlendirdiğimiz hissede 83,00 TL bölgesi üzerinde tutunmaların devam etmesi hissedeki dünkü olumlu yapıyı koruyacaktır.
Hedef Fiyat: 87,30 TL Zarar Kes: 83,00 TL

TOASO Kısa vadede konsolide bir yapı oluşturan TOASO dün endekse gelen alışların etkisiyle günü 276,00 TL bölgesinde bulunan yatay direncinin üzerinde tamamladı. İşlem hacimlerinde de yükselişlerin sürdüğü hissede 276,00 TL bölgesi üzeri tutunmaların devamı hissedeki alıcılı görünümü koruyabilir.
Hedef Fiyat: 296,00 TL Zarar Kes: 277,00 TL




PhillipCapital Menkul Değerler A.Ş.

https://www.phillipcapital.com.tr/

__________________________________________________
