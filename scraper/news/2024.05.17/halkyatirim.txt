Bilanço Analizi-Yataş (Halk Yatırım )
4Ç23’te TMS 29 hariç beklentilerin üzerinde net kar. Yataş, 4Ç23’te TMS 29 hariç beklentimiz olan 124 mn TL ve piyasa ortalama beklentisi olan 157 mn TL’nin üzerinde 215 mn TL net kar açıkladı. Beklentimizin üzerinde gerçekleşen net karda, olumlu hammadde fiyatları ve etkin gider yönetiminin desteğinde beklentimizin üzerinde gerçekleşen operasyonel karlılık etkili oldu. TMS 29 hariç 2023 yılı net karı yıllık %2 düşüşle 503 mn TL seviyesine işaret ediyor. TMS 29 dahil 2023 net kar rakamı ise yıllık %100 artışla 700 mn TL seviyesinde gerçekleşti. TMS 29 dahil 2023 yılı net kar büyümesinde, güçlü operasyonel karlılığın yanı sıra, 1,04 mlr TL seviyesinde kaydedilen parasal kazanç etkili oldu. 2023 net kar ve FAVÖK marjlarına enflasyon muhasebesi altında ve düzeltilmemiş olarak bakıldığında, net kar marjı tarafında enflasyon muhasebesi hariç yıllık 3,0 puan düşüş görülürken, enflasyon muhasebesi dahil yıllık 2,4 puan artış söz konusu. FAVÖK marjı tarafında ise, enflasyon muhasebesi hariç yıllık 1,5 puan artış görülürken, enflasyon muhasebesi dahil yıllık 3,3 puan artış kaydedildi.
Enflasyon muhasebesi etkilerini içeren 2023 yılı finansal sonuçlarında;
güçlü operasyonel performansa işaret eden finansal sonuçların hisse performansına etkisini ‘pozitif’ olarak değerlendiriyoruz.
ü 4Ç23’te TMS 29 hariç piyasa beklentisi ile uyumlu ciro performansı.
Kredi koşullarındaki sıkılaşmanın tüketici talebinde yarattığı zayıflamaya rağmen, fiyat artışları ve pazar payı kazanımları ciro büyümesini destekledi. 4Ç23’te TMS 29 hariç net satış gelirleri beklentimiz olan 3,7 mlr TL’nin hafif üzerinde, piyasa ortalama beklentisi olan 3,9 mlr TL ile uyumlu yıllık bazda %76,4 artışla 3,9 mlr TL seviyesinde gerçekleşti.
TMS 29 hariç, 2023 yılının tamamında satış gelirleri ise yıllık %62 artışla 10,9 mlr TL seviyesinde gerçekleşti. TMS 29 etkisi dahil 2023 satış gelirleri ise yıllık %6 artışla 13,5 mlr TL’ye ulaşırken; 2022 yılına ilişkin satış gelirleri 6,7 mlr TL’den 12,8 mlr TL seviyesine revize edilmiş oldu.
ü TMS 29 dahil 2023 FAVÖK marjında yıllık 3,3 puan artış. Yataş TMS 29 hariç 4Ç23’te, TL’nin istikrarlı görünümü, olumlu hammadde fiyatları ve etkin gider yönetiminin desteğinde beklentimiz olan 414 mn TL ve piyasa ortalama beklentisi olan 484 mn TL’nin oldukça üzerinde yıllık bazda %142,7 artışla 869 mn TL FAVÖK açıkladı. 4Ç23’te TMS 29 hariç
%22,4 FAVÖK marjı kaydedilirken, yıllık bazda 6,1 puanlık iyileşmeye işaret ediyor. TMS 29 etkisi hariç 2023 yılı FAVÖK rakamı yıllık bazda
%79 artışla 1,7 mlr TL seviyesine yükselirken, FAVÖK marjı yıllık bazda 1,5 puan artışla %15,8 seviyesine yükselmiş oldu. TMS 29 etkisi dahil 2023 yılı FAVÖK rakamı ise yıllık bazda %55 artışla 1,4 mlr TL seviyesinde gerçekleşirken, FAVÖK marjı 2022’ye göre 3,3 puan artışla
%10,2 seviyesine yükselmiş oldu. 2022 yılına ilişkin FAVÖK rakamı ise 963 mn TL seviyesinden 891 mn TL seviyesine revize edilmiş oldu.
ü Yataş için 12 aylık hedef fiyatımızı 42,54 TL’den 50,20 TL’ye revize ediyor, ‘AL’ yönündeki tavsiyemizi koruyoruz. Şirketin yeni mağaza açılışları, pazar payı kazanımları ve maliyet bazlı fiyat artışları sayesinde 2024’te güçlü ciro performansı sergilemesini bekliyoruz. Yataş, rekabet avantajı, yeni mağaza açılışları ve alt gelir segmentlerine hitap eden Divanev ve Puffy markalarının artan katkısı ile pazar payını artırmaya devam ediyor. Şirketin çeşitli ürün portföyü, faaliyet giderlerinin sıkı yönetimi ve maliyet artışlarının fiyatlara yansıtılabileceği varsayımı altında 2023 için FAVÖK marjında 0,6 puanlık iyileşme öngörüyoruz.
Tahminlerimizde yaptığımız güncellemelerin beraberinde modelimizi güncelliyoruz. Bu doğrultuda Yataş için 12 aylık hedef fiyatımızı 42,54 TL’den 50,20 TL’ye revize ediyor, ‘AL’ tavsiyemizi sürdürüyoruz.

Halk Yatırım Menkul Değerler A.Ş.
www.halkyatirim.com.tr (http://www.halkyatirim.com.tr)

* * *
Burada yer alan yatırım bilgi, yorum ve tavsiyeler yatırım danışmanlığı kapsamında değildir.Yatırım danışmanlığı hizmeti ; aracı kurumlar, portföy yönetim şirketleri, mevduat kabul etmeyen bankalar ile müşteri arasında imzalanacak yatırım danışmanlığı sözleşmesi çerçevesinde sunulmaktadır.Burada yer alan yorum ve tavsiyeler, yorum ve tavsiyede bulunanların kişisel görüşlerine dayanmaktadır.Bu görüşler mali durumunuz ile risk ve getiri tercihlerinize uygun olmayabılır.Bu nedenle, sadece burada yer alan bilgilere dayanılarak yatırım kararı verilmesi beklentilerinize uygun sonuçlar doğurmayabilir.
__________________________________________________
Bilanço Analizi-Indes (Halk Yatırım )
FAVÖK’teki güçlenmeye ek olarak, net finansal giderlerdeki ve net parasal pozisyon kaybındaki düşüş net karı destekledi. TMS 29 etkisi dahil edildiğinde Indeks Bilgisayar’ın net karı 2023’te yıllık bazda %223 artışla 508 milyon TL seviyesinde gerçekleşti. Net kardaki yükselişte,
operasyonel karlılıktaki %41’lik artışa ek olarak, net finansal giderlerde ve ve net parasal pozisyon kaybındaki düşüş etkili oldu. 2022 yılında 1,13 mlr TL seviyesinde gerçekleşen net finansal giderler, 2023 yılında faiz gelirlerindeki artışın desteğinde 970 mn TL’ye geriledi. Net parasal pozisyon zararı da 2022 yılındaki 1,05 mlr TL’den 898,25 mn TL’ye düşüş gösterdi. Operasyonel karlılıkta güçlenmeye işaret eden 2023 yılı finansallarının hisse performansına etkisini ‘pozitif’ olarak değerlendiriyoruz.
ü Enflasyon muhasebesi sonrası 2023 yılında ciro %8 reel büyüme kaydetti. TMS 29 etkisi dahil edildiğinde Indeks Bilgisayar’ın 2023 yılı cirosu teknolojik ürün talebinin etkisiyle yıllık bazda %8 artış kaydederek 48,23 milyar TL seviyesinde gerçekleşti. Bu arada şirketin 25,01 mlr TL olan 2022 yılı cirosu da enflasyon muhasebesi sonrası 45,71 mlr TL olarak revize edildi.
ü FAVÖK marjı 2023’te son 6 yılın en yüksek seviyesinde gerçekleşti. TMS 29 etkisi dahil edildiğinde şirketin FAVÖK’ü 2023 yılında, brüt karlılıkta görülen artışın desteğinde yıllık bazda %41 artışla 2,69 mlr TL seviyesinde gerçekleşti. Bu çerçevede FAVÖK marjı da, 2022 yılına göre 1,30 puan artış kaydederek %5,5 seviyesinde gerçekleşti. Ayrıca, şirketin 1,06 mlr TL olan 2022 yılı FAVÖK’ü, enflasyon muhasebesi sonrası 1,90 mlr TL olarak güncellendi.
ü INDES için 15,32 TL seviyesindeki hedef fiyatımızı ve
‘AL’ tavsiyemizi sürdürüyoruz. %15,6 ile Avrupa ülkeleri arasında en fazla genç nüfus oranına sahip olan Türkiye’nin hızlanan dijital dönüşümünün BT sektörü açısından önemli bir katalist olduğunu düşünüyoruz. Bu çerçevede, sektörde lider konumda olan İndeks Bilgisayar’ın önümüzdeki süreçte sektördeki büyüme potansiyelinden faydalanmaya devam edeceğini düşünüyoruz. Ayrıca, 18 Mart tarihinde Indeks Bilgisayar için yayımladığımız güncelleme raporunda da belirttiğimiz gibi yeni distribütörlük anlaşmalarının cirodaki güçlü seyrin devamında belirleyici olacağını öngörüyoruz.
Bu bağlamda operasyonel karlılıkta güçlenmeye işaret eden 2023 yılı finansallarının ışığında Indeks Bilgisayar için 15,32 TL olan hedef fiyatımızı ve
‘AL’ tavsiyemizi sürdürüyoruz.

Halk Yatırım Menkul Değerler A.Ş.
www.halkyatirim.com.tr (http://www.halkyatirim.com.tr)

* * *
Burada yer alan yatırım bilgi, yorum ve tavsiyeler yatırım danışmanlığı kapsamında değildir.Yatırım danışmanlığı hizmeti ; aracı kurumlar, portföy yönetim şirketleri, mevduat kabul etmeyen bankalar ile müşteri arasında imzalanacak yatırım danışmanlığı sözleşmesi çerçevesinde sunulmaktadır.Burada yer alan yorum ve tavsiyeler, yorum ve tavsiyede bulunanların kişisel görüşlerine dayanmaktadır.Bu görüşler mali durumunuz ile risk ve getiri tercihlerinize uygun olmayabılır.Bu nedenle, sadece burada yer alan bilgilere dayanılarak yatırım kararı verilmesi beklentilerinize uygun sonuçlar doğurmayabilir.
__________________________________________________
