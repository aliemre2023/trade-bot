Günlük Strateji Bülteni (Anadolu Yatırım)
Veri Gündeminde Bugün

ABD, Fed Üyesi Waller’ın Konuşması,
Euro Bölgesi, TÜFE (Nis)(Final), ECB Üyesi De Guindos’un Konuşması,
Türkiye, İşgücü İstatistikleri (1Ç24), TCMB Piyasa Katılımcıları Anketi,
Türkiye, Konut Satış İstatistikleri, Konut Fiyat Endeksi
Türkiye, CI Ratings Türkiye Kredi Notu Değerlendirmesi,

Hafta kapanırken küresel risk iştahı çoğunlukla artı yönde …
Dün Fed üyelerinden gelen açıklamaların ardından dolar endeksi ile tahvil faizlerindeki tepki yükselişleri, piyasalardaki risk iştahını baskıladı. Cleveland Fed Başkanı Loretta Mester, mevcut faiz oranlarının hala yüksek olan enflasyonun düşürülmesine yardım edeceğini belirtirken; Richmond Fed Başkanı Thomas Barkin, enflasyonun hala olması gerektiği yerde olmadığını söyledi. Euro Bölgesi’nde ise ECB üyesi Schnabel, haziran ayında faiz indiriminin uygun olabileceğini ancak sonrası için temkinli olunması gerektiğini söyledi. Dün Birleşik Milletler tarafından yayımlanan raporda, bu yıla ilişkin küresel ekonomik büyüme tahmininin %2,7'ye yükseltildiği belirtildi (Önceki: %2,4). Raporda, küresel ekonomik beklentilerdeki iyileşmeye, büyük ekonomilerin resesyondan kaçındığı ve işsizliği artırmadan enflasyonu düşürdüğü ifade edildi. Bu sabah ABD vadelileri, Asya borsaları karışık yönde seyretmektedir. Bu sabah Çin’de yoğun gündem takip edildi. Sanayi üretimi nisanda %6,7 artış ile beklentilerin üzerinde, perakende satışlar %2,3 artış ile beklentilerin altında gerçekleşti. Çin’de işsizlik oranı ise %5,20’den %5,00’a geriledi. Son bir ayın en düşük seviyelerinin test edilmesinin ardından dolar endeksi ve tahvil faizlerinde tepki alımları görüldü. Dolar endeksi (DXY) sabah saatleri itibarıyla 104,6 ile yatay, ABD 10 yıllık tahvil getirileri %4,37 ile eksi yönde hareket etmektedir. ONS altın bu sabah 2377 dolar ile yatay yönde işlem görmektedir. Brent petrol ise 83,2 dolarda ve yatay yönde bulunmaktadır. Bugün küresel piyasalarda ABD’de Fed üyesi Waller’ın konuşması, Euro Bölgesi final TÜFE verileri yurt içinde ise TCMB piyasa katılımcıları anketi takip edilecek. Ayrıca piyasa kapanışından sonra CI Ratings’in Türkiye’ye ilişkin kredi notu değerlendirmesi açıklanacak. Dün günü en yüksek seviyeden tamamlayan100 endeksinde, haftanın son işlem gününe yukarı yönde başlanmasını bekliyoruz. Endekste 5 günlük AO (10.206) üzerinde tutunmaların devamı ile 10.383 (TL bazlı zirve) ilk direnç bölgesi olmak üzere 10.500 hedeflenebilir. 10.206 altında kısa vadeli satış baskısı artabilir. Geri çekilmelerde 22 günlük AO (10.120) takip edilebilir.

Veri Gündemi Bugün ABD’de veri gündemi sakin seyrediyor. Fed üyesi Waller’ın konuşması takip edilecek. Euro Bölgesi’nde bugün nisan ayı final TÜFE verileri takip edilecek. TÜFE’nin nisanda aylık %0,60 artışla yıllık bazda %2,4’te sabit kalması beklenmektedir. Merkez bankasının enflasyon hedeflemesinde yakından takip ettiğiğ çekirdek TÜFE’de ise beklentiler nisanda aylık %0,70 artışla yıllık bazda %2,90’dan %2,70’e gerilemesi bekleniyor. Ayrıca ECB üyesi De Guindos’un konuşması izlenecek. Yurt içinde bugün odak TCMB Piyasa Katılımcıları Anketi’nde bulunuyor. Yurt içinde bugün ayrıca çeyreklik işgücü istatistikleri, konut satış istatistikleri, konut fiyat endeksi takip edilecek. Nisan ayında katılımcıların cari yıl sonu tüketici enflasyonu (TÜFE) beklentisi bir önceki anket döneminde %44,19 iken, bu anket döneminde %44,16 olmuştur. 12 ay sonrası TÜFE beklentisi bir önceki anket döneminde %36,70’den %35,17’ye gerilemiştir. Katılımcıların Repo ve Ters-Repo Pazarı’nda oluşan cari ay sonu gecelik faiz oranı beklentisi bir önceki anket döneminde %45,82 iken, bu anket döneminde %51,43 olmuştur. TCMB bir hafta vadeli repo ihale faiz oranı cari ay sonu beklentisi ise bir önceki anket döneminde %45,00 iken, bu anket döneminde %50,00 olarak gerçekleşmiştir. Cari yıl sonu döviz kuru (ABD Doları/TL) beklentisi 40,53 TL’ten 40,01 TL’ye gerilerken, GSYH 2024 yılı büyüme beklentisi %3,3’te sabit kalmıştır. Türkiye genelinde konut satışları Mart ayında bir önceki yılın aynı ayına göre %0,1 azalarak 105 bin 394 oldu. Konut satışları Ocak-Mart döneminde ise bir önceki yılın aynı dönemine göre %1,3 azalışla 279 bin 604 olarak gerçekleşti. Konut fiyat endeksi (KFE) şubatta aylık %2,2 arttı. Konut fiyatları bir önceki yılın aynı ayına göre nominal olarak %58,3 oranında artarken, reel olarak %5,1 oranında azalmıştır. Böylelikle konut fiyat artışı yaklaşık 4,5 sene sonra ilk kez enflasyonun gerisinde kaldı.


Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
Teknik analiz (Anadolu Yatırım)
BIST100 Endeksi

Destekler : 10.206-10.120-10.000-9850 Dirençler : 10.383-10.500-10.779-11.000

BİST 100 endeksi 10.320 puan ile günü en yüksek seviyeden tamamladı. Günlük değer kazancının %1,59 olduğu endekste gün sonunda işlem hacmi 106 milyar TL oldu. Bankacılık endeksi dün %2,70, sınai endeksi %1,64 değer kaybetti. Son iki günlük işlemlerde 13.426-13.312 (5-22 günlük AO’lar) bölgesi üzerinde tutunmaların gözlemlendiği bankacılık endeksinde, dün artan risk iştahı ile gün en yüksek seviyeden tamamlandı. 13.700 üzerinde TL bazlı zirve (13.792) ilk direnç olmak üzere 14.000 seviyeleri hedeflenebilir. Olası geri çekilmelerde 5-22 günlük AO’lar takip edilebilir. Ortalamalar altına geri çekilmelerde satış baskısı artabilir. Aşağı yönlü olarak önceki dip seviyenin bulunduğu 13.028 izlenebilir.

Haftanın ilk yarısında zayıf seyreden 100 endeksinde, dün 22 günlük AO’ya (10.120) yakın seviyelerin test edilmesinin ardından pozitif görünüm arttı. Günü 5 günlük AO (10.206) üzerinde tamamlayan endekste 10.383 (TL bazlı zirve) ilk direnç bölgesi olmak üzere 10.500 hedefe girebilir. Kısa vadeli pozitif görünümün devamı için 10.206 üzerindeki tutunmalar önem taşımaktadır. Bu seviye altına geri çekilmelerde satış baskısı artabilir. Aşağı yönlü olarak 10.120 ve 10.000 seviyeleri takip edilebilir. Orta vadeli teknik göstergelerden MACD günlük bazda sıfır çizgisi üzerinde “SAT” konumunda bulunurken, RSI’da yukarı yönlü bir hareket gözlenmektedir. Endeks dolar bazında günü 3,20 centten tamamladı. Yukarı yönlü olarak 3,25-3,50 cent seviyeleri takip edilebilir. 3,05-3,00 cent aralığı önemli destek bölgesi olarak izlenebilir.

Hafta kapanırken küresel risk iştahı çoğunlukla artı yönde …
Dün Fed üyelerinden gelen açıklamaların ardından, dolar endeksi ile tahvil faizlerindeki tepki yükselişleri piyasalardaki risk iştahını baskıladı. Cleveland Fed Başkanı Loretta Mester, mevcut faiz oranlarının hala yüksek olan enflasyonun düşürülmesine yardım edeceğini belirtirken; Richmond Fed Başkanı Thomas Barkin, enflasyonun hala olması gerektiği yerde olmadığını söyledi. Euro Bölgesi’nde ise ECB üyesi Schnabel, haziran ayında faiz indiriminin uygun olabileceğini ancak sonrası için temkinli olunması gerektiğini söyledi. Dün Birleşik Milletler tarafından yayımlanan raporda, bu yıla ilişkin küresel ekonomik büyüme tahmininin %2,7'ye yükseltildiği belirtildi (Önceki: %2,4). Raporda, küresel ekonomik beklentilerdeki iyileşmeye, büyük ekonomilerin resesyondan kaçındığı ve işsizliği artırmadan enflasyonu düşürdüğü ifade edildi. Bu sabah ABD vadelileri, Asya borsaları karışık yönde seyretmektedir. Bu sabah Çin’de yoğun gündem takip edildi. Sanayi üretimi nisanda %6,7 artış ile beklentilerin üzerinde, perakende satışlar %2,3 artış ile beklentilerin altında gerçekleşti. Çin’de işsizlik oranı ise %5,20’den %5,00’a geriledi. Son bir ayın en düşük seviyelerinin test edilmesinin ardından dolar endeksi ve tahvil faizlerinde tepki alımları görüldü. Dolar endeksi (DXY) sabah saatleri itibarıyla 104,6 ile yatay, ABD 10 yıllık tahvil getirileri %4,37 ile eksi yönde hareket etmektedir. ONS altın bu sabah 2377 dolar ile yatay yönde işlem görmektedir. Brent petrol ise 83,2 dolarda ve yatay yönde bulunmaktadır. Bugün küresel piyasalarda ABD’de Fed üyesi Waller’ın konuşması, Euro Bölgesi final TÜFE verileri yurt içinde ise TCMB piyasa katılımcıları anketi takip edilecek. Ayrıca piyasa kapanışından sonra CI Ratings’in Türkiye’ye ilişkin kredi notu değerlendirmesi açıklanacak. Dün günü en yüksek seviyeden tamamlayan100 endeksinde, haftanın son işlem gününe yukarı yönde başlanmasını bekliyoruz. Endekste 5 günlük AO (10.206) üzerinde tutunmaların devamı ile 10.383 (TL bazlı zirve) ilk direnç bölgesi olmak üzere 10.500 hedeflenebilir. 10.206 altında kısa vadeli satış baskısı artabilir. Geri çekilmelerde 22 günlük AO (10.120) takip edilebilir.


VIOP30 Yakın Vade Kontratı

Destekler : 11.637-11.480-11.212-11.000 Dirençler : 11.750-12.000-12.300-12.500

VIOP yakın vade kontratı günü 11.722 uzlaşma fiyatından tamamladı. Kontrat gün içinde 11.498-11.737 bant aralığında hareket ettikten sonra, günlük bazda %1,14 oranında değer kazandı. Endeks kontratında kısa vadeli yönde takip ettiğimiz 5 ve 22 günlük AO’lar 11.637-11.480 bölgesinde bulunmaktadır. Bu bölge üzerinde tutunmalar ile pozitif görünüm artabilir. Yukarı yönlü olarak 11.750 takip edilebilir. Bu seviye üzerinde dengelenme ile 12.000 hedeflenebilir. Ortalamalar altına geri çekilmelerde yükselen trend desteğinin bulunduğu 11.212 izlenebilir.

USD/TL Spot

Destekler : 31,75-31,45-31,00-30,50
Dirençler : 32,50-33,00-33,36-33,65

Dolar/TL dün 32,1190-32,2994 bant aralığında hareket etti. Kurda Ağustos 2023’ten başlayan yükselen kanal alt bandı 32,43’te, kısa vadeli ortalamalar ise (5-22 günlük AO) 32,30 seviyelerinde bulunmaktadır. Bu seviyeler altında kalıcılığın devamı ile önceki dip 31,75 test edilebilir. Yukarı yönlü olarak pozitif görünüm artması için 32,43 üzerindeki fiyatlamalar takip edilebilir. 32,50 ilk direnç olmak 33,36 ve 33,65 seviyeleri izlenebilir. Yurt içinde bugün TCMB piyasa katılımcıları anketi açıklanacak. Nisan ayında katılımcıların cari yıl sonu döviz kuru (ABD Doları/TL) beklentisi 40,53 TL’den 40,01 TL’ye gerilemişti. Dün dolar endeksi (DXY) tepki alımları ile pozitif seyretti. 200 günlük AO (104,3) üzerinde tutunmaların devamı ile 50 günlük AO (105,2) hedeflenebilir. 104,3 altında kalıcılık olması durumunda ise DXY’da orta vadeli negatif görünüm artabilir.

EURO/USD Paritesi

Destekler : 1,0800-1,0700 1,0650
Dirençler : 1,0900-1,0950-1,1000

EUR/USD dünkü işlemlerde 1,0854-1,0897 bandında hareketle günü negatif yönde tamamladı. Dünkü işlemlerde yükselen kanal direncini (1,0883) yukarı yönde aşan paritede, bu bölgeden başlayan satış baskısı etkili oldu. Paritede kısa vadeli yönde takip ettiğimiz 5 günlük AO’nın (1,0843) yukarısında tutunmalar ile 1,09 ve 1,1 dirençleri hedeflenebilir. Olası geri çekilmelerde 200 günlük AO (1,0803) aşağısında, 1,0750 ve 1,07 destekleri takip edilebilir. Euro Bölgesi’nde bugün nisan ayı final TÜFE verileri takip edilecek. TÜFE’nin nisanda aylık %0,60 artışla yıllık bazda %2,4’te sabit kalması beklenmektedir. Merkez bankasının enflasyon hedeflemesinde yakından takip ettiği çekirdek TÜFE’de ise beklentiler nisanda aylık %0,70 artışla yıllık bazda %2,90’dan %2,70’e gerilemesi bekleniyor. Ayrıca ECB üyesi De Guindos’un konuşması izlenecek.

XAU/USD (Ons Altın/$)

Destekler : 2335-2300-2265
Dirençler : 2400-2430-2500

ONS altın dünkü işlemlerde 2371-2397 bandında hareketle, günü negatif yönde tamamladı. Değerli madende alçalan kanal direncinin bulunduğu 2350’nin yukarısında tutunmaların devam etmesi halinde 2400 ilk ara direnç olmak üzere yukarı yönde tarihi zirve (2431) ve 2500 seviyeleri hedeflenebilir. Olası geri çekilmelerde yükselen kanal alt bandı ve 22 günlük AO’nın bulunduğu 2238 ile 2320 (50 günlük AO) destek olarak izlenebilir. Dün ABD’de yoğun bir veri gündemi takip edildi. İnşaat izinleri nisanda %3,0 düşüşle 1,440mn’ye gerilerken, konu başlangıçları %5,7 artışla 1,360mn seviyesinde gerçekleşti. Beklentinin 7,7 olduğu Philadelphia Fed imalat endeksi mayısta 15,5’ten 4,5’e geriledi. 6-10 Mayıs haftasında işsizlik başvuruları 222bin kişi artış gösterdi. Beklenti 219binde bulunuyordu. Dört haftalık ortalama ise 217,75bin olarak gerçekleşti. Sanayi üretimi nisanda aylık bazda değişim göstermedi. Kapasite kullanım oranı beklentilere paralel olarak %78,40 seviyesinde gerçekleşti. Bugün ABD’de Fed üyesi Waller’ın sözlü yönlendirmeleri takip edilecek.

GBP/USD Paritesi

Destekler : 1,2600-1,2500-1,2400 Dirençler : 1,2770-1,2800-1,2900 GBP

GBP/USD dünkü işlemlerde 1,2643-1,2701 bandında hareketle, günü negatif yönde tamamladı. Paritede dünkü işlemlerde 1,27 direncinin yukarı yönde aşılması ile son bir aylık işlemlerdeki en yüksek seviyeye erişildi. Bu bölgeden gelen kar satışları ile geri çekilmeler 5 günlük AO (1,2630) yakınlarında dengelendi. Paritede 1,27 ve üzerinde kalıcılıklar ile 1,2770 (Fib%78,6) ve 1,29 dirençleri hedeflenebilir. Olası geri çekilmelerde kritik destek seviyesi olarak takip ettiğimiz 1,26 altındaki fiyatlamalarda, 1,2550 ve 1,25 destekleri izlenebilir. Dün ABD’de inşaat izinleri nisanda %3,0 düşüşle 1,440mn’ye gerilerken, konut başlangıçları %5,7 artışla 1,360mn seviyesinde gerçekleşti. 6-10 Mayıs haftasında işsizlik başvuruları 222bin kişi artış gösterdi. Dört haftalık ortalama ise 217,75bin olarak gerçekleşti. Sanayi üretimi nisanda aylık bazda değişim göstermezken, yıllık bazda ise %0,38 azaldı. Kapasite kullanım oranı beklentilere paralel olarak %78,40 seviyesinde gerçekleşti. Bugün ABD’de Fed üyelerinden gelecek açıklamalar, paritedeki seyre etki edebilir.



Anadolu Yatırım Menkul Kıymetler A.Ş.
http://www.anadoluyatirim.com.tr/


__________________________________________________
