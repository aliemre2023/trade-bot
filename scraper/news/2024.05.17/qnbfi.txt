Günlük bülten (QNB Finansinvest)
BIST 100 Endeksi haftanın başında 10.300 seviyesi civarında düzeltme hareketi ile karşılaşırken, 10.000 ana desteğine doğru geri çekilmelerde tepki alımları ile dip oluşumu göstermişti. Endeks 10.000 seviyesinin üzerinde dip oluşumunu gerçekleştirmesi ile birlikte son birkaç işlem gününde seans içi grafikte ters omuz baş omuz (TOBO) şeklinde formasyon oluşumu gösterdi. Endeks bu formasyonun boyun çizgisini aşarak seans içi görünümünü güçlendirdi. Endekste kısa vadeli görünümün olumlu hale gelmesi için 10.200 direncinin aşılması önemli idi. Endeks dün gelen alımlarla seans içinde yeni bir üçgen sıkışmasını yukarı tamamlayarak 10.200 ve devamında 10.300 dirençlerinin üzerine yükseldi. Endeks günü %1,6, bankacılık endeksi ise %2,7 oranında değer kazandı. Dirençlerinin üzerine yükselişle birlikte endeks günlük grafikteki alçalan trendini yukarı tamamladı ve görünümünü güçlendirdi. Endekste 10.200 desteğinin üzerinde kısa vadeli yön yukarı görünüyor. Aynı zamanda CDS’imizin son yılların en düşük seviyesine gerilemesi’in performansı açısından pozitif. 10.300 seviyesinin üzerinde ilk etapta 10.400 ana direncine yükseliş öngörüyoruz. 10.400 ise sıkışma hareketinin üst bandına işaret ediyor. Endekste bu sıkışmanın yukarı tamamlanmasını ve yeni bir yükselen trendin başlamasını bekliyoruz. Buna paralel endeksin devamında bankacılık sektörü öncülüğünde 10.500 direncine doğru yükseliş göstereceğini düşünüyoruz. Dolayısıyla da 10.300’ün üzerinde trade amaçlı ek alım yapılabilir görüşündeyiz. Bankacılık endeksinde kısa vadeli görünüm güçlendi, yukarı yönlü potansiyelin hızlanmasını bekliyoruz. Bankacılık endeksinin 13.800 direncini aşmasını ile yükselişini 14.000 direncine devam ettireceğini öngörüyoruz.’te yükselen trendeki rekor tazeleme eğiliminin ardından ara ara yaşanabilecek geri çekilmeler endeksin güç toplaması için olağan ve sağlıklı bir durum olarak değerlendirilebilir. Önümüzdeki dönem için kredi derecelendirme kuruluşlarından not artırım adımlarının devam etmesine yönelik beklentilerin mevcut olduğunu belirtelim. Orta vadeli olarak endekste görünümün güçlü ve yönün yukarı olduğunu düşünüyoruz. Diğer yandan TL varlıklara yabancı ilgisi devam ediyor. TCMB verilerine göre 10 Mayıs haftasında yurtdışı yerleşikler hissede 85 milyon dolarlık alım yaptı. Geçen hafta yabancıların Türk tahvillerinde net alımı 2,83 milyar dolar oldu. Böylelikle tahvilde rekor yabancı alımı gerçekleştirilmiş oldu. Özellikle de son dönemde gösterge tahvil faizinin aşağı yönlü trendde hareket ettiğini belirtelim. Yabancıların Türk bankalarıyla yaptığı swap miktarı geçen hafta 4,6 milyar dolar artış gösterdi. Geçen haftayla birlikte son yedi haftada swap miktarı 13,6 milyar dolar artış kaydetti. TCMB brüt döviz rezervleri geçen hafta 5,6 milyar dolar artışla 74,2 milyar dolara yükseldi. Brüt döviz rezervleri, 3 Mayıs haftasında 69,1 milyar dolar seviyesinde bulunuyordu. Buna paralel geçen hafta yaklaşık son 3 yılın en güçlü rezerv artışı kaydedilmiş oldu.


100 Endeksi direnç seviyelerinin üzerinde güçlü bir kapanış gerçekleştirdi. Endeksin güne yukarı yönlü bir başlangıç yapmasını bekliyoruz. 10.300 seviyesinin üzerinde ilk etapta 10.400 hedef direncine doğru yükselişin devamını görebiliriz. 10.400’ün aşılması ile yeni bir yükselen trend başlıyor olacak. 10.500 sonraki hedef direnç konumunda. 10.200 destek haline geldi; mevcut trade pozisyonları korunabilir görüşündeyiz. Diğer yandan ABD borsaları dün günü hafif düşüşle tamamladı. Bu sabah Asya borsaları karışık bir görünüm sergilerken, ABD vadeli endeks kontratları yataya yakın seyir izliyor.


İçeride tahvil-bono faizleri dün karışık bir görünüm sergiledi. Gösterge tahvil faizi %42,90’dan %42,53’e gerilerken, 10 yıllık tahvil faizi %27,36’dan %27,64 seviyesine yükseldi. ABD tahvil faizleri enflasyon verilerinin ardından geri çekildi. Gösterge tahvil faizinde %43,00, 10 yıllık tahvilde %28,00 destek seviyeleri olarak takip edilebilir. Türkiye’nin 5 yıllık CDS risk primi son yılların en düşük seviyelerinde görünüm sergiliyor. Son durumda 264 seviyesine geriledi.


EUR/USD paritesi ABD enflasyon verilerinin ardından 1,08 seviyesinin üzerinde 1,09 direncine doğru yönelim sergiledi. Böylece paritede kısa vadeli yükselen trendde yükseliş ileri taşındı. Ancak parite gerçekleşen hızlı yükselişin ardından son durumda 1,08-1,09 bandında dengelenme eğilimi gösteriyor. 1,09 direncinin üzeri yükselişin 1,0950 olan sonraki direnç seviyesine doğru devamı için takip edilebilir. 1,08 seviyesinin güçlü bir destek haline geldiğini söyleyebiliriz. Bu seviyenin üzerinde paritede görünüm olumlu görünüyor. Dolar endeksi ise 104 ile son bir ayın en düşük seviyelerinde hareket ediyor. Bu durum gelişmekte olan ülke para birimlerine olumlu yansıyor. Dolar kuru 32,20 desteğinin altını test etse de bu seviyede yeniden destek ile karşılaştı. Dolayısıyla da kurun 32,20’nin altında kalıcı olması 32,00 ana desteğine yönelimi açısından önemli. 32,30 ve 32,40 seviyeleri direnç olarak izlenebilir. 32,00 ana desteğinin altına yönelim TL’de toparlanma eğiliminin ileri taşınması için öne çıkıyor. 32,30 ve 32,40 seviyeleri direnç olarak takip edilebilir.


Petrol fiyatları yaşanan düşüşün ardından dip oluşturma çabası ile tepki alımları gösteriyor. Brent petrolde 80,80 dolar destek, 83,00 dolar ise direnç seviyesidir. Kısa vadeli sıkışma gösteren altın ons fiyatları ABD tahvil faizlerindeki geri çekilme ile birlikte bu formasyonu yukarı tamamladı. Böylece altın ons fiyatları 2380 dolar direncini aşarken, kısa vadeli yükselen trendde 2400 dolar direncine yönelim gösteriyor. 2400 dolar direnci kısa vadeli eşik seviye olarak takip edilebilir. Bu seviye civarında güç toplamasının ardından altın onsta 2418 ve 2432 dolar dirençlerine doğru yükselişin devamını görebiliriz. 2360 ve 2350 dolar destekler olarak izlenebilir. Gram altın; altın onstaki yukarı yönlü hareketle yükselen trendde 2485 TL seviyesine ulaştı. 2415 TL desteğinin üzerinde kısa vadeli yön yukarı görünüyor. 2485 TL’nin üzerinde ise 2500 TL ilk planda direnç olarak takip edilebilir.


100 Endeksi’nde 10.000 seviyesi destek olarak izlenebilir. Ağırlıklı olarak tahvil-bono ile Eurobond yatırımı yaparak belli oranda hisse senedi riski almayı isteyen yatırımcılar ise bu dönemde değişken fonları tercih edebilir.



QNB Finansinvest
https://www.qnbfi.com/


__________________________________________________
